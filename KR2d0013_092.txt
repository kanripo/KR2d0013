# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:57.896844
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 92
<pb:KR2d0013_WYG_092-1a>¶
　　欽定四庫全書¶
¶
　　續後漢書卷八十五　　　　元　郝經　撰¶
¶
　　録第三¶
¶
　　疆理¶
¶
　　漢¶
¶
　　益州(二十郡)¶
¶
　　魏¶
¶
　　司隸(八郡)　豫州(九郡)　冀州(十一郡)　兖州(八郡)¶
¶
<pb:KR2d0013_WYG_092-1b>¶
　　徐州(五郡)　青州(六郡)　幽州(十二郡)　并州(五郡)¶
¶
　　涼州(八郡)　秦州(三郡)　荆州(六郡)　揚州(二郡)¶
¶
　　吳¶
¶
　　揚州(十四郡)　荆州(十五郡)　交州(八郡)　廣州(七郡)¶
¶
　　固陰融結地勢崛阜夷險相形呀互限帶自為區宇先¶
王因物制宜分土畫埜始得百里之國萬區(原注古史黄帝旁行¶
天下方制萬里畫埜分州得百里之國萬區以分星次經土設井以塞爭端)堯遭水厄使禹¶
治之别為九州(原注冀豫兖青徐揚荆雍梁)以則井制(原注井九百畝别為九州¶
<pb:KR2d0013_WYG_092-2a>¶
象一井也)舜分為十二州(原注分冀為并幽分青為營)以當辰分(原注當十二辰¶
之分野也)逮禹傳世復為九州仍建萬國(原注左氏傳禹會諸侯於塗山執玉¶
帛者萬國)商人因之國漸并省而有三千周有天下合徐於¶
青合梁於雍分冀為幽并亦為九州建千八百國焉周¶
衰列國兼并為百二十國(原注按春秋左氏傳自周外列國封㓕年世卒立可考者¶
魯晉蔡衛曹燕鄭齊楚秦宋陳十二國有爵姓年世不可考者吳越把許莒邾小邾滕薛虞虢邢紀郕南燕鄧宿¶
東虢唐賈芮隨梁徐鄫沈妘胡鄅䕫巴淳于郜榖滑舒舒鳩須句頓郯黎偪陽葛郇凡祭原息四十八國有爵¶
無姓者譚温萊弦賴麇宗鍾吾八國有姓無爵者蕭羅夷管申共向極戴魏韓耿霍貳絞州軫六蓼黄崇英氏¶
<pb:KR2d0013_WYG_092-2b>¶
顓臾任𨚍焦楊舒庸鄶二十九國爵姓俱無者遂鄣陽江舒蓼權冀道柏厲鄖項邿鄟牟&KR0352;巢相介姒蓐鑄鄾¶
於餘丘郭鄀州來房宻郝二不羮三十三國共一百二十國又引用前代諸國四十八夷狄諸種三十四)又¶
為十二國(原注即魯晉等同會盟者)又為七國(原注燕趙韓魏齊楚秦也)卒皆折¶
入于秦先王之國盡而州廢為郡矣漢興復國諸侯王¶
地與郡犬牙相制禍成七國國漸除而為郡矣東漢末¶
天下别為三國漢祗得益州魏有豫冀兖青徐幽并涼¶
州吳有荆揚交州各以國統州而畫疆理焉初禹别九¶
州量民物之數均井地之制舎名山大川索平土為經¶
<pb:KR2d0013_WYG_092-3a>¶
界故河濟海岱相去不千里而為兖徐荆河千里而贏¶
海岱千里而縮而為豫青荆衡二千里而遥東海西河¶
二千里而近為荆冀北淮南海相去逾六千里而為揚¶
西河黒水相去四千里而為雍華陽黒水綿亘數千里¶
不知其所經限為梁蓋徐兖青豫冀土衍民夥千里一¶
瞬號稱中原井地多而州近荆揚梁雍重險複阻大山¶
深谷之間民不可居地不可井故經界曠而州逺然自¶
周室東遷中原多故海岱河濟之間號為戰場秦楚吳¶
<pb:KR2d0013_WYG_092-3b>¶
越據雍梁荆揚之險又暇逸而日趨富强耕山耨水民¶
物滋殖更霸迭王六七百年雄視諸夏卒為秦有及楚¶
漢劇鬭孝武窮兵至中興之際中原民物盡梁益荆揚¶
自若也三國兵爭諸僣皆起中原劉焉據蜀劉表據荆¶
孫權據吳又暇逸者二十餘年故諸葛亮言於昭烈曰¶
孫氏據有江東國險民附益州天府沃野千里荆州北¶
據漢沔利盡南海東連吳㑹西通巴蜀用武之國故昭¶
烈卒取益州而孫權終有荆州各立國以圖操漢廓靈¶
<pb:KR2d0013_WYG_092-4a>¶
關包玉壘帶二江夾岷峨(原注見左思蜀都賦)控涼隴跨䍧牱枕¶
交趾出師祁山從天而下吳鍵淮海吞江漢蔽重嶺引¶
甌越浸南溟嶻嶪數州之内灌注天下之半泛舟江湖¶
犄角而進魏人雖中原漢吳亦敵國也至使操棄漢中¶
而不敢西顧曹丕再觀兵廣陵謂天限南北歎咤而去¶
漢雖為正統吳雖有霸才亦地勢資之也故别其界限¶
與其州郡廢置為疆理録以繼前史地理郡國凡歴代¶
因革土風物産貢數賦藝道理户口川藪山鎮前史具¶
<pb:KR2d0013_WYG_092-4b>¶
載故不復録云¶
¶
　　冀州(原注十一郡漢九　魏二)¶
¶
　　冀州禹貢河内之域建安十七年曹操自領州牧割河¶
内之蕩隂朝歌林盧東郡之衞國頓丘東武陽發干鉅¶
鹿之廮陶曲陽南和廣平之廣平任城趙國之襄國邯¶
鄲易陽以益魏郡十八年分魏郡為東西部置左右都¶
尉曹丕簒代以魏郡東部為陽平西部為廣平云¶
¶
　　魏郡(原注漢置縣八)　鄴　長樂　魏　斥丘　安陽　蕩隂¶
¶
<pb:KR2d0013_WYG_092-5a>¶
　　内黄　黎陽¶
¶
　　鉅鹿郡(原注漢置縣二)　廮陶　鉅鹿¶
¶
　　廣平郡(原注魏置縣十五)　廣平　邯鄲　易陽　武安　渉¶
¶
　　襄國　南和　任　曲梁　列人　肥鄉¶
¶
　　臨水　廣年　斥漳　平恩¶
¶
　　陽平郡(原注魏置縣七)　元城　館陶　清泉　發干¶
¶
　　東武陽　陽平　樂平¶
¶
　　趙國(原注漢置縣九)　房子　元氏　平棘　高邑　中丘¶
¶
<pb:KR2d0013_WYG_092-5b>¶
　　柏人　平鄉　下曲陽　鄡¶
¶
　　常山國(原注漢置縣八)　真定　石邑　井陘　上曲陽¶
¶
　　蒲吾　南行唐　靈壽　九門¶
¶
　　中山國(原注漢置縣八)　盧奴　魏昌　新市　安喜　蒲隂¶
¶
　　望都　唐　北平¶
¶
　　安平國(原注漢置縣十二)　信都　下博　武邑　武遂¶
¶
　　觀津　扶栁　廣宗　經　安平　饒陽¶
¶
　　南深澤　安國¶
¶
<pb:KR2d0013_WYG_092-6a>¶
　　勃海郡(原注漢置縣十四)　南皮　東光　浮陽　饒安¶
¶
　　高城　重合　東安陵　修　廣川　阜城¶
¶
　　東平舒　文安　章武　束州¶
¶
　　河間國(原注漢置縣十)　樂成　武垣　鄚　易城　中水¶
¶
　　成平　博陸　髙陽　北新城　蠡吾¶
¶
　　清河國(原注漢置縣六)　清河　東武城　繹幕　貝丘　靈¶
¶
　　鄃¶
¶
　　徐州(原注五郡皆故漢郡)¶
¶
<pb:KR2d0013_WYG_092-6b>¶
　　徐州禹貢海岱及淮之域建安三年曹操分琅邪東海¶
北海為城陽利城昌慮郡十一年割東海之襄賁剡戚¶
以益琅邪省昌慮郡後三郡皆省¶
¶
　　彭城國(原注漢置縣七)　彭城　留　廣戚　傅陽　武原¶
¶
　　吕　梧¶
¶
　　下邳國(原注漢置縣十七)　下邳　凌　良城　睢陵　夏丘¶
¶
　　取慮　僮　盱眙　東陽　髙山　贅其¶
¶
　　潘旌　髙郵　淮陵　司吾　下相　徐¶
¶
<pb:KR2d0013_WYG_092-7a>¶
　　東海郡(原注漢置縣十二)　剡　戚　祝其　朐　襄賁¶
¶
　　利城　贛榆　原丘　蘭陵　承　昌慮¶
¶
　　合鄉¶
¶
　　琅邪國(原注漢置縣十七)　開陽　臨沂　陽都　繒　即丘¶
¶
　　華　費　東安　蒙隂　東莞　朱虚　營陵¶
¶
　　安丘　蓋　臨朐　劇　廣¶
¶
　　廣陵郡(原注漢置縣八)　淮隂　射陽　輿　海陽　廣陵¶
¶
　　鹽瀆　淮浦　江都¶
¶
<pb:KR2d0013_WYG_092-7b>¶
　　青州(原注六郡皆漢故郡)¶
¶
　　青州禹貢海岱之域舜以越海分為營州至漢為遼東¶
諸郡隸幽州青龍二年省漁陽郡之胡奴縣復置安樂¶
縣曹芳正始元年以遼東沓水吏民渡海居齊郡之西¶
臨淄昌國縣界為新汶南豐縣以居之¶
¶
　　齊國(原注漢置縣五)　臨淄　西安　東安平　廣饒　昌國¶
¶
　　平原國(原注漢置縣十四)　平原　髙唐　荏平　博平¶
¶
　　聊城　安徳　西平昌　般　鬲　厭次¶
¶
<pb:KR2d0013_WYG_092-8a>¶
　　陽信　漯沃　新樂　樂陵¶
¶
　　濟南郡(原注漢置縣五)　平壽　下宻　膠東　即墨　祝阿¶
¶
　　樂安國(原注漢置縣八)　髙苑　臨濟　博昌　利益　蓼城¶
¶
　　鄒　壽光　東朝陽¶
¶
　　陽城郡(原注漢置縣十)　莒　姑幕　諸　昌安　淳于¶
¶
　　東武　髙宻　壯武　黔陬　平昌¶
¶
　　東萊國(原注漢置縣九)　掖　當利　盧鄉　曲城　黄　㡉¶
¶
　　不其　長廣　挻¶
¶
<pb:KR2d0013_WYG_092-8b>¶
　　涼州(原注八郡漢七魏一)¶
¶
　　涼州禹貢雍州黒水西河之域漢既以雍州之京兆等¶
郡𨽻司𨽻故别置凉州以統雍州之郡獻帝時曹操復¶
置雍州三輔西域皆屬焉又以張掖屬國為西海郡曹¶
丕簒代仍以三輔𨽻司𨽻分河西為涼州隴右為秦州¶
涼州刺史領戊巳校尉護西域如漢故事後又别置雍¶
州刺史¶
¶
　　金城郡(原注漢置縣九)榆中　允街　金城　白土　浩亹¶
¶
<pb:KR2d0013_WYG_092-9a>¶
　　西都　臨羌　長寧　安夷¶
¶
　　安定郡(原注漢置縣七)　臨涇　朝那　烏氏　都盧　鶉觚¶
¶
　　隂宻　西川¶
¶
　　北地郡(原注漢置縣二)　泥陽　富平¶
¶
　　武威郡(原注漢置縣七)　姑臧　宣威　揖次　蒼松　顯美¶
¶
　　驪靬　畨和¶
¶
　　張掖郡(原注漢置縣八)　永平　臨澤　屋蘭　日勒　刪丹¶
¶
　　仙提　萬嵗　蘭池¶
¶
<pb:KR2d0013_WYG_092-9b>¶
　　酒泉郡(原註漢置縣九)　福禄　會水　安彌　騂馬　樂涫¶
¶
　　表氏　延壽　玉門　沙頭¶
¶
　　燉煌郡(原注漢置縣十二)　昌蒲　燉煌　龍勒　陽關¶
¶
　　效榖　廣至　宜禾　宜安　深泉　伊吾¶
¶
　　新鄉　乾齊¶
¶
　　西海郡(原注魏置縣一)　居延¶
¶
　　揚州(原注二郡皆漢故郡)¶
¶
　　揚州禹貢淮海之域魏得廬江九江之地自合肥北至¶
<pb:KR2d0013_WYG_092-10a>¶
壽春置揚州刺史¶
¶
　　九江郡(原注漢置縣十六)　壽春　成徳　下蔡　義城¶
¶
　　西曲陽　平阿　歴陽　全椒　阜陵　鍾離¶
¶
　　合肥　逡遒　隂陵　當塗　東城　烏江¶
¶
　　廬江郡(原注漢置縣十)　陽泉　舒　灊　皖　尋陽　居巢¶
¶
　　臨湖　襄安　龍舒　六¶
¶
　　吳揚州(原注十四郡漢四　吳十)獻帝興平中孫策分豫章置廬陵其¶
後孫權又分豫章置鄱陽分丹陽置新都孫亮分豫章¶
<pb:KR2d0013_WYG_092-10b>¶
東部置臨川分㑹稽東部置臨海孫休又分㑹稽南部¶
置建安孫皓又分㑹稽置東陽分丹陽置吳興分豫¶
章廬陵長沙置安成分廬江置廬陵南部都尉初孫權¶
自吳徙丹徒又徙秣陵更號建業而都之是吳揚州¶
¶
　　丹陽郡(原注漢置縣二十二)　建業　江寧　丹陽　于湖¶
¶
　　蕪湖　永世　溧陽　江乘　句容　湖熟¶
¶
　　秣陵　宛陵　宣城　陵陽　安吳　臨城¶
¶
　　石城　涇　春榖　廣徳　寧國　懷安¶
¶
<pb:KR2d0013_WYG_092-11a>¶
　　新都郡(原注吳置縣六)　始新　遂安　黝　歙　海寧¶
¶
　　黎陽¶
¶
　　吳郡(原注漢置縣十一)　吳　嘉興　海鹽　鹽官　錢唐¶
¶
　　富陽　桐廬　建徳　壽昌　海虞　婁¶
¶
　　吳興郡(原注吳置縣十)　烏程　臨安　餘杭　武康　東遷¶
¶
　　於濳　故鄣　安吉　原鄉　長城¶
¶
　　會稽郡(原注漢置縣十七)　山隂　上虞　餘姚　句章　鄞¶
¶
　　鄮　始寧　剡　永興　諸暨　丹徒　曲阿¶
¶
<pb:KR2d0013_WYG_092-11b>¶
　　武進　延陵　毗陵　既陽　無錫¶
¶
　　東陽郡(原注吳置縣九)　長山　永康　烏傷　吳寧　太末¶
¶
　　信安　豐安　定陽　遂昌¶
¶
　　臨海郡(原注吳置縣八)　章安　臨海　始豐　永寧　寧海¶
¶
　　松陽　安固　横陽¶
¶
　　建安郡(原注吳置縣十五)　建安　吳興　東平　建陽¶
¶
　　將樂　邵武　延平　原豐　新羅　宛平¶
¶
　　同安　侯官　羅江　晉安　温麻¶
¶
<pb:KR2d0013_WYG_092-12a>¶
　　豫章郡(原注漢置縣十六)　南昌　海昏　新淦　建城¶
¶
　　望蔡　永脩　建昌　吳平　豫章　彭澤¶
¶
　　艾　康樂　豐城　新吳　宜豐　鍾陵¶
¶
　　廬陵郡(原注吳置縣十)　西昌　髙昌　石陽　巴丘　南野¶
¶
　　東昌　遂興　吉陽　興平　陽豐¶
¶
　　鄱陽郡(原注吳置縣八)　廣晉　鄱陽　樂安　餘汙　鄡陽¶
¶
　　歴陵　葛陽　晉興¶
¶
　　臨川郡(原注吳置縣十)　臨汝　西豐　南城　東興　南豐¶
¶
<pb:KR2d0013_WYG_092-12b>¶
　　永成　宜黄　安浦　西寧　新建¶
¶
　　安成郡(原注吳置縣七)　平都　宜春　新諭　永新　安復¶
¶
　　萍鄉　廣興¶
¶
　　廬陵南郡(原注吳置縣五)　贛　雩都　平固　南康　揭楊¶
¶
　　謹案疆理録十七篇僅存冀徐青涼揚吳揚等¶
六州凡闕十一篇并闕議贊¶
¶
¶
¶
