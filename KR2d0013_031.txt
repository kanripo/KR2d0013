# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:57.386646
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 31
<pb:KR2d0013_WYG_031-1a>¶
　　欽定四庫全書¶
¶
　　續後漢書卷三十　　　　　元　郝經　撰¶
¶
　　列傳第二十七¶
¶
　　諸夏侯諸曹¶
¶
　　夏侯惇(弟廉　子充　楙韓浩　史渙)　夏侯淵(子衡　霸威惠　和)¶
¶
　　夏侯尚(從弟儒)　曹仁(弟純應余)　曹洪　曹休(子肇肇孫攄)¶
¶
　　曹真¶
¶
　　謹案夏侯惇夏侯淵夏侯尚三傳闕¶
¶
<pb:KR2d0013_WYG_031-1b>¶
　　曹仁字子孝曹操從弟也(原注魏書仁祖褒潁川太守父熾侍中長水校尉)少¶
好弓馬弋獵豪傑並起仁亦陰結少年得千餘人周旋¶
淮泗間遂從操為别部司馬行厲鋒校尉操之破袁術¶
仁斬獲獨多從攻徐州仁常督騎馬前鋒别攻陶謙將¶
吕由破之還與大軍合彭城大破謙軍從攻費華即墨開¶
陽謙遣别將救諸縣仁以騎擊破之操攻吕布仁别攻勾¶
陽抜之生獲布將劉何操平黄巾迎天子都許仁數有功¶
拜廣陽太守操器其勇畧不使之郡以議郎督騎操攻張¶
<pb:KR2d0013_WYG_031-2a>¶
繡仁别徇旁縣虜其男女三千餘人操軍還為繡所追軍¶
不利士卒喪氣仁率厲將士甚奮操壯之遂破繡操與袁¶
紹相持於官渡紹遣昭烈徇㶏彊諸縣多舉衆應之自許¶
以南吏民不安操以為憂仁曰南方以大軍方有目前急¶
其勢不能相救劉備以彊兵臨之其背叛宜也備新將紹¶
兵未能得其用擊之可破也操善其言遂使仁將騎擊昭¶
烈破之盡復諸叛縣而還紹遣别將韓荀鈔斷西道仁擊¶
荀於雞洛山大破之由是紹不敢復分兵出復與史渙等¶
<pb:KR2d0013_WYG_031-2b>¶
鈔紹運車燒其糧榖河北既定從圍壺關操令曰城抜皆¶
坑之連月不下仁言於操曰圍城必示之活門所以開其¶
生路也今公告之必死將人自為守且城固而糧多攻之¶
則士卒傷守之則引日久今頓兵堅城之下以攻必死之¶
虜非良計也操從之城降於是録仁前後功封都亭侯從¶
平荆州以仁行征南將軍留屯江陵拒吳將周瑜瑜將數¶
萬衆來攻前鋒數千人始至仁登城望之乃募得三百人遣¶
部曲將牛金逆與挑戰金衆少遂為所圍長史陳矯俱在¶
<pb:KR2d0013_WYG_031-3a>¶
城上望見金等垂沒左右皆失色仁意氣奮怒甚謂左¶
右取馬來矯等共援持之謂仁曰賊衆盛不可當也假¶
使棄數百人何苦而將軍以身赴之仁不應遂被甲上¶
馬將其麾下壯士數十騎出城去賊百餘步廹溝矯等¶
以為仁當住溝上為金形勢也仁徑渡溝直前衝入賊¶
圍金等乃得解餘衆未盡出仁復直還突之拔出金兵¶
亡其數人賊衆乃退矯等初見仁出皆懼及還乃嘆曰¶
將軍真天人也操聞而壮之轉封安平亭侯操討馬超¶
<pb:KR2d0013_WYG_031-3b>¶
以仁行安西將軍督諸將拒潼闗破超渭南蘇伯田銀¶
反以仁行驍騎將軍都督七軍討銀等破之復以仁行¶
征南將軍假節屯樊鎮荆州侯音以宛叛畧傍縣衆數¶
千人仁率諸軍攻破音斬其首還屯樊即拜征南將軍¶
闗羽攻樊時漢水暴溢于禁等七軍皆沒禁降羽仁以¶
數千人守城城不沒者數板羽乘船臨城圍數重内外¶
斷絶糧食欲盡救兵不至仁激厲將士示以必死徐晃¶
救至水亦稍减晃從外撃羽仁得潰圍出羽退走仁少¶
<pb:KR2d0013_WYG_031-4a>¶
不修行檢及長為将嚴整奉法令常置科於左右案以¶
從事鄢陵侯彰北擊烏桓曹丕在東宫為書戒彰曰為¶
將奉法不當如征南邪及即王位拜仁車騎將軍都督¶
荆揚益州諸軍事進封陳侯増邑二千并前三千五百¶
户追賜仁父熾諡曰陳穆侯置守冢十家後召還屯宛¶
孫權遣將陳邵據襄陽詔討之仁與徐晃攻破卲遂入¶
襄陽使將軍髙遷等徙漢南附化民於漢北丕遣使即¶
拜仁大將軍又詔仁移屯臨潁遷大司馬復督諸軍據¶
<pb:KR2d0013_WYG_031-4b>¶
烏江還屯合肥黄初四年卒年五十六諡曰忠侯(原注𫝊子¶
曰曹大司馬之勇賁育勿如也張遼其次焉)子泰嗣官至鎮東將軍假節轉¶
封甯陵侯泰卒子初嗣又分封泰弟楷範皆為列侯而¶
牛金官至後將軍純仁弟字子和年十四而喪父與仁¶
别居冨於財童僕人客以百數純綱紀督御不失其理¶
鄉里咸以為能好問學敬愛學士士多歸之由是為逺¶
近所稱年十八為黄門郎二十從操到襄邑募兵遂常¶
從征伐初以議郎參司空軍事督虎豹騎從圍南皮袁¶
<pb:KR2d0013_WYG_031-5a>¶
譚出戰士卒多死操欲緩之純曰今千里蹈敵進不能¶
克退必喪威且懸師深入難以持乆彼勝而驕我敗而¶
懼以懼敵驕必可克也操善其言遂急攻之譚敗純麾¶
下騎斬譚首及北伐三郡(謹案今陳志作斬譚首級北征三郡毛本級作及連下讀¶
與此合通志亦作及)純部騎獲單于蹋頓以前後功封髙陵亭侯¶
邑三百户從伐荆州追昭烈於長坂獲其二女輜重収¶
其散卒進降江陵從還譙建安十五年卒初純所督虎¶
豹騎皆天下驍鋭或從百人將補之操難其帥純以選¶
<pb:KR2d0013_WYG_031-5b>¶
為督撫循甚得人心及卒有司白選代操曰純之比何¶
可復得吾獨不中督耶遂不選曹丕簒代追諡曰威侯¶
子演嗣官至領軍將軍正元中進封平樂鄉侯演卒子¶
亮嗣應余字子正建安二十三年為郡功曹時漢吳掎¶
角疆埸多虞宛將侯音扇動山民據城叛余與太守東¶
里衮迸竄得出音遣騎追捕去城十里追及賊射衮飛¶
矢交流余以身當箭被七創因謂賊曰侯音狂狡造為¶
㓙逆大軍尋至誅夷在邇卿曹本善人當思反善何為¶
<pb:KR2d0013_WYG_031-6a>¶
受其指揮與之同惡我以身代君已被重創若身死君¶
全隕歿無恨因仰天號哭涕血俱下賊見其義烈釋衮¶
不害賊去余亦隕絶曹仁討平音表余行義操聞嗟嘆¶
良久下荆州表其閭賜穀千斛衮後為于禁司馬¶
¶
　　曹洪字子亷曹操從弟也洪伯父鼎為尚書令任洪為¶
蘄春長操起義兵討董卓至滎陽為卓將徐榮所敗操¶
失馬賊追急洪以馬授操操辭讓洪曰天下可無洪不¶
可無君遂步從到汴水水深不得渡洪循水得船與操¶
<pb:KR2d0013_WYG_031-6b>¶
俱濟還奔譙揚州刺史陳温素與洪善洪將家兵千餘¶
人就温募兵得廬江上甲二千人東到丹陽復得數千¶
人與操㑹龍亢操攻徐州張邈以兖州叛迎吕布時大¶
饑荒洪將兵在前先據東平屯聚糧穀以繼軍操討邈¶
布於濮陽布破走遂據東阿轉擊濟隂山陽中牟陽武¶
京宻十餘縣皆拔之以前後功拜鷹揚校尉遷揚武中¶
郎將天子都許拜洪諌議大夫别攻劉表破表别將於¶
舞陽隂葉堵陽博望有功遷厲鋒將軍封國明亭侯從¶
<pb:KR2d0013_WYG_031-7a>¶
操攻漢中拜都䕶將軍及入漢中與太子丕書陳形勢¶
風土曰前初破賊情奓(原注竹加反)意奢説事頗過其實得¶
九月二十日書讀之喜笑把玩無厭亦欲令陳琳作報¶
琳頃多事不能得為念欲逺以為歡故自竭老夫之思¶
辭多不可一二粗舉大綱以當談笑漢中地形實有險¶
固四岳三塗皆不及也彼有精甲數萬臨髙守要一人¶
揮戰萬夫不得進而我軍過之若駭鯨之决細網奔兕¶
之觸魯縞未足以喻其易雖云王者之師有征無戰不¶
<pb:KR2d0013_WYG_031-7b>¶
義而彊古人常有故唐虞之世蠻夷滑夏周宣之盛亦¶
讎大邦詩書所載言其難也斯皆慿阻恃逺故使其然¶
是以察兹地勢謂為中材處之殆難倉卒來命陳彼妖¶
惑之罪叙王師曠蕩之徳豈不信然是夏殷所以興苖¶
扈所以斃我之所以克彼之所以敗也不然商周何以¶
不敵哉昔鬼方聾昩崇虎讒㓙(原注易既濟髙宗伐鬼方三年克之　左氏傳¶
文王聞崇徳亂而伐之軍三旬而不降退而修徳復伐之因壘而降崇侯名虎常讒西伯於紂)殷辛暴¶
虐三者皆下科也然髙宗有三年之征文王有退修之軍¶
<pb:KR2d0013_WYG_031-8a>¶
孟津有再駕之役然後殪戎勝殷有此武功焉未有星¶
流景集飈奪電擊長驅山河朝至暮㨗若今者也由此¶
觀之彼固不逮下愚則中材之守不然明矣在中材則¶
謂不然而來示乃以為彼之惡稔雖有孫田墨氂(原注孫武¶
田單墨翟禽滑氂也)猶無所救竊又疑焉何者古之用兵敵國雖¶
亂尚有賢人則不伐也是故三仁未去武王還師宫竒¶
在虞晉不加戎季梁猶在彊楚挫謀暨至衆賢奔絀三¶
國為虚(原注左氏傳楚武王侵隨鬬伯比曰隨少師侈請嬴師以張之熊率且比曰季梁在何益王毁¶
<pb:KR2d0013_WYG_031-8b>¶
軍而納少師少師歸請追楚師隨侯將許之季梁止之楚不敢伐少師有寵楚子伐隨戰於速杞隨師敗績¶
晋荀息假道於虞以伐虢宫之竒諌弗聴以其族行曰虞不臘矣在此行也晉不更舉矣晉滅虢還館于虞遂¶
襲虞滅之)明其無道有人猶可救也且夫墨子之守縈帶為¶
垣髙不可登折箸為械堅不可入(原注墨子公輸為雲梯必取宋於是見公¶
輸九設攻城之機變墨子九距之公輸般之攻城械盡子墨子之守圍有餘公輸般出而曰吾知所以距子矣¶
吾不言子墨子亦曰吾知子之所以距我者吾不言之王問其故子墨子曰公輸子之意不過欲殺臣宋莫能¶
守乃可攻也然臣之弟子禽滑氂三百人已持守圍之器在宋城上而待楚㓂矣雖殺臣不能絶也楚王曰善¶
吾請無攻也)若乃距陽平據石門攄八陳之列騁奔牛之權¶
<pb:KR2d0013_WYG_031-9a>¶
焉肯土崩魚爛哉設令守無巧拙皆可攀附則公輸已¶
陵宋城樂毅已拔即墨矣墨翟之術何稱田單之智何¶
貴老夫不敏未之前聞盖聞過髙唐者效王豹之謳逰¶
睢渙者學藻繢之綵(原注李善曰傳云睢渙之間出文章故其黼黻絺綉日月華蟲以奉¶
宗廟御服焉)間自入益部仰司馬揚王遺風有子勝斐然之¶
志(原注墨子二三子復於子墨子曰告子勝仁子墨子曰未必然也告子為仁猶跂以為長偃以為廣不可¶
乆也)故頗奮文辭異於他日恠乃輕其家丘謂為倩人是¶
何言與夫騄驥垂耳於林埛鴻雀戢翼於沔池䙝之者¶
<pb:KR2d0013_WYG_031-9b>¶
固以為園囿之凡鳥外廐之下乘也及整蘭筋揮勁翮¶
陵厲清浮顧盼千里豈可謂其借翰於晨風假足於六¶
駮哉恐猶未信丘言必大噱也丕覧之曰此必陳琳辭¶
也及丕簒代為衞將軍遷驃騎將軍進封野王侯益邑¶
千户并前二千一百户位特進後徙封都陽侯始洪家¶
富而性吝丕惡之遂以舍客犯法下獄當死群臣並救¶
莫能得曹真請之曰今誅洪洪必以真為譖也丕曰我¶
自治之卿何豫也㑹卞后責怒丕曰梁沛之間非洪無¶
<pb:KR2d0013_WYG_031-10a>¶
有今日又謂郭后曰曹洪今日死吾明日𠡠帝廢汝矣¶
后於是泣涕屢請乃釋之免官削爵土尚沒入其財産¶
卞后又以為言後乃還之初操為司空時以已率下每¶
歳發調使本縣平貲于時譙令平洪貲財與公家等操¶
曰我家貲那得如子亷耶丕在東宫嘗從洪貸絹百匹¶
洪不稱意及洪犯法自分必死既得原喜上書謝曰臣¶
少不由道過在人倫長竊非任遂䝉含貸性無檢度知¶
足之分而有豺狼無厭之質老惛倍貪觸突國網罪廹¶
<pb:KR2d0013_WYG_031-10b>¶
三千不在赦宥當就辜誅棄諸市朝猶䝉天恩骨肉更¶
生臣仰視天日愧負靈神俯惟愆闕慙愧怖悸不能雉¶
經以自裁割謹塗顔闕門拜章陳情洪操功臣時人多¶
為觖望曹叡立拜後將軍太和六年卒諡曰恭侯子馥¶
嗣初操分洪户封子震列侯洪族父瑜修慎篤敬官至¶
衞將軍封列侯¶
¶
　　曹休字文烈曹操族子也天下亂宗族各散去鄉里休¶
年十餘歳喪父獨與一客擔䘮假葬擕將老母渡江至¶
<pb:KR2d0013_WYG_031-11a>¶
吳休祖父嘗為吳郡太守休於太守舍見壁上祖父畫¶
象瞻拜涕泣觀者皆歎憫焉操舉義兵易姓名轉至荆¶
州間行北歸見操操謂左右曰此吾家千里駒也使與¶
子丕同止見待如子常從征伐使領虎豹騎宿衛昭烈¶
遣將吳蘭屯下辯操遣曹洪擊之以休為騎都尉参洪¶
軍事操謂休曰汝雖參軍其實帥也洪聞此令亦委事¶
於休昭烈遣張飛屯固山欲斷軍後衆議狐疑休曰賊¶
實斷道者當伏兵潜行今乃先張聲勢此其不能也宜¶
<pb:KR2d0013_WYG_031-11b>¶
及其未集促擊蘭蘭破則飛自走矣洪從之進兵擊蘭¶
大破之飛果走操拔漢中諸軍還長安拜休中領軍不¶
即王位為領軍將軍録前後功封東陽亭侯夏侯惇卒¶
以休為鎮南將軍假節都督諸軍事丕自臨送下輿執¶
手而别孫權遣將屯厯陽休到擊破之又遣别兵渡江¶
燒賊蕪湖營數千家遷征東將軍領揚州刺史進封安¶
陽鄉侯丁母喪哀毁過數丕使侍中奪䘮服賜以酒肉¶
休受詔而形體益憔悴乞歸譙葬母丕遣越騎校尉薛¶
<pb:KR2d0013_WYG_031-12a>¶
喬奉詔節其&KR0104;哀使歸家治䘮丕自寛慰之丕伐孫權¶
以休為征東將軍假黄鉞督張遼等及諸州郡二十餘¶
軍擊權大將吕範等於洞浦破之拜揚州牧曹叡立進¶
封長平侯吳將審徳屯皖休擊破之斬徳吳將韓綜翟¶
丹等前後率衆詣休降増邑四百并前二千五百户遷¶
大司馬都督揚州如故太和二年叡為二道伐吳遣司¶
馬懿從漢水下督休諸軍向尋陽吳將偽降休深入戰¶
不利退還宿石亭軍夜驚士卒亂棄甲兵輜重甚多休¶
<pb:KR2d0013_WYG_031-12b>¶
上書謝罪叡遣屯騎校尉楊暨慰喻禮賜益𨺚休因癰¶
發背卒諡曰壯侯子肇嗣(謹案太平御覧引曺肇傳曰明帝寵爱肇與帝戯賭衣服¶
有所獲輒入御帳服之遥出其親狎如此)肇字思長有當世才度為散騎常¶
侍屯騎校尉叡寢疾方與燕王宇等属以後事劉放諌止¶
叡意尋變詔肇以侯歸第正始中卒追贈衞將軍子興¶
嗣初曹丕分休户三百封肇弟纂為列侯後為殄吳將¶
軍卒追贈前將軍&KR1162;孫攄字顔逺少厲志操博學有才¶
藻仕晉辟公府為洛陽令有能名齊王冏輔政攄與齊¶
<pb:KR2d0013_WYG_031-13a>¶
人左思俱為記室督從中郎出為襄陽太守征南司馬¶
㑹天下亂討賊向吳戰死¶
¶
　　曹真字子丹本秦氏子其父邵字伯南與曹操舊善操¶
常為㓂所廹逐走入秦氏邵開門納之㓂問操所在邵¶
曰無之我即走者也㓂殺之操以邵以死脱已故養真¶
為子冐姓曹氏通属籍為族子(原注魏書邵以忠篤有才智為太祖所親信初¶
平中太祖興義兵邵募徒衆從太祖周旋時豫州刺史黄琬欲害太祖太祖避之而邵獨遇害)使與子¶
丕共止常獵為虎所逐顧射虎應聲而倒操壯之使將¶
<pb:KR2d0013_WYG_031-13b>¶
虎豹騎討靈丘賊拔之封靈夀亭侯以偏將軍將兵擊¶
昭烈别將於下辯破之拜中堅將軍從至長安領中領¶
軍是時夏侯淵沒於陽平操憂之以真為征蜀護軍(謹案¶
陳志作征南䕶軍通志作征蜀與此合)都督徐晃等破昭烈别將髙詳於¶
陽平操自至漢中拔出諸軍使真至武都迎曹洪等還¶
屯陳倉丕立以真為鎮西將軍假節都督雍凉州諸軍¶
事録前後功進封東鄉侯張進等反於酒泉真遣費曜¶
討破之斬進又令諸將及州郡兵討破叛胡治元多盧¶
<pb:KR2d0013_WYG_031-14a>¶
水封賞等斬首五萬餘級獲生口十萬羊一百一十一¶
萬牛八萬河西遂平丕初聞胡决水灌顯羙謂左右曰¶
昔隗囂灌雒陽而光武因其疲弊進兵滅之今胡决水¶
灌顯羙其事正相似破胡事今至不乆旬日破胡檄到¶
丕大笑曰吾策之於幄幕之内諸將奮擊於萬里之外¶
若合符契前後戰克未有如此也黄初三年還雒陽以¶
真為上軍大將軍都督中外諸軍事假節鉞與夏侯尚¶
等伐孫權擊牛渚屯破之轉拜中軍大將軍加給事中¶
<pb:KR2d0013_WYG_031-14b>¶
七年丕寢疾真與陳羣司馬懿等受遺詔輔政曹叡立¶
進封邵陵侯(原注裴松之曰真父名邵封邵陵侯若非書誤則事不可論)遷大將軍¶
漢丞相亮圍祁山南安天水安定三郡皆應亮叡遣真¶
督諸軍軍郿遣張郃擊亮將馬謖破之安定民楊條等¶
畧吏民保月支城真進軍圍之條謂其衆曰大將軍自¶
來吾願早降爾遂自縳出三郡皆平真以亮懲祁山後¶
出必從陳倉乃使將軍郝昭王生守陳倉治其城明年¶
春亮果圍陳倉已有備而不能克増邑并前二千九百¶
<pb:KR2d0013_WYG_031-15a>¶
户四年朝雒陽遷大司馬賜劔履上殿入朝不趨真以¶
漢連出犯邉宜遂伐之數道並入可大克也叡從其計¶
及辭行叡親臨送真以八月發長安從子午道南入司¶
馬懿泝漢水當㑹南鄭諸軍或從斜谷道或從武威入¶
㑹大霖雨三十餘日棧道斷絶詔真還軍真少與宗人¶
曹遵鄉人朱讃並事操遵讃早亡真愍之乞分所食邑¶
封遵讃子詔曰大司馬有叔向撫孤之仁篤晏平久要¶
之分君子成人之羙聴分真邑賜遵讃子爵闗内侯各¶
<pb:KR2d0013_WYG_031-15b>¶
百户真每征行與將士同勞苦軍賞不足輙以家財班¶
賜士卒皆願為用真病還雒陽叡自幸其第省疾真卒¶
諡曰元侯子爽嗣叡追封真功詔曰大司馬蹈履忠節¶
佐命二祖内不恃親戚之寵外不驕白屋之士可謂能¶
持盈守位勞謙其徳者也其悉封真五子羲訓則彦皚¶
皆為列侯初丕分真邑二百户封真弟彬為列侯¶
¶
　　議曰陳夀以諸夏侯諸曺氏共為一傳而謂夏侯曹氏¶
世為婚&KR0666;故惇淵仁洪休尚真等並以親舊肺腑貴重¶
<pb:KR2d0013_WYG_031-16a>¶
於時左右勲業咸有勞效操曹嵩子嵩騰飬子皆不知¶
生出本末不能辨其族姓或以為嵩夏侯氏之子則操¶
實姓夏侯而冒姓曹故惇淵與仁洪諸飬子並為一族¶
從操將兵相與簒漢以功名始終夀相錯為一傳共論¶
之有微意矣其謂世為婚&KR0666;者為魏諱也¶
¶
　　賛曰𩔖族辨姓人倫伊始冒雜亂真無父無子世濟厥¶
偽滔天易宗猥享祿位未足言功¶
¶
<pb:KR2d0013_WYG_031-16b>¶
¶
¶
¶
¶
¶
¶
¶
¶
¶
