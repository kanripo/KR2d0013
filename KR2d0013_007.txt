# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:58.070457
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR2d0013_WYG_007-1a>¶
　　欽定四庫全書¶
¶
　　續後漢書卷七　　　　　　元　郝經　撰¶
¶
　　列傳第四¶
¶
　　漢臣¶
¶
　　何進(弟苖)　鄭泰　何顒　种劭　王允(王宏　士孫瑞¶
¶
　　趙戩)¶
¶
　　謹案何進鄭泰何顒三傳闕¶
¶
　　种劭字申甫拂之子也祖暠延熹初為司徒大著名節¶
<pb:KR2d0013_WYG_007-1b>¶
父拂初平元年代荀爽為司空李傕郭氾陷長安百官¶
多避兵拂揮劔而出曰為國大臣不能止戈除暴致使¶
凶賊兵刄向宫去欲何之遂戰而死劭早知名中平末¶
為諌議大夫大将軍何進誅宦官召并州牧董卓至澠¶
池而進意更狐疑遣劭宣詔止之卓不受遂前至河南¶
劭迎勞之因譬令還軍卓疑有變使其軍士以兵脅劭¶
劭怒稱詔大呼呵之軍士皆披遂前斥責卓卓辭屈乃¶
還軍夕陽亭及進敗獻帝即位拜劭侍中卓既擅權而¶
<pb:KR2d0013_WYG_007-2a>¶
惡劭彊力遂左轉議郎出為益凉二州刺史㑹父拂戰¶
死竟不之職服終徴為少府大鴻臚皆辭不受曰昔我¶
先人以身徇國吾為臣子不能除殘復怨何面目覲明¶
主哉遂與馬騰韓遂及左中郎劉範諫議大夫馬宇共¶
攻傕汜以報其仇戰扵長平觀下軍敗死之¶
¶
　　議曰戚官並為亂本耦傷漢室乆矣一旦相更屠并必¶
兩斃而後已理勢然也故竇武何進倚母后恃元舅握¶
兵柄操大權總攬豪傑登庸名士欲糞除閹穢卒之身¶
<pb:KR2d0013_WYG_007-2b>¶
死而族滅以亂除亂神明不與也進復愎諫違衆卒召¶
外㓂疣潰身殫遂淪鼎命悲夫鄭泰之止進召卓不用¶
而去可謂見㡬而作也及與何顒發山東之謀祗為亂¶
階亦猶進之召卓也顒卒以憂死泰可謂幸而免矣國¶
之將亡殆如膏肓之疾動之死地雖雷扁和秦(原注雷公扁鵲¶
醫和秦越人)莫能善其術也种劭父子死國烈烈凛凛為不¶
死矣¶
¶
　　謹案目録王允傳附王宏士孫瑞趙戩今止存¶
<pb:KR2d0013_WYG_007-3a>¶
趙戩一篇其王允王宏士孫瑞傳文俱闕¶
¶
　　趙戩字叔茂長陵人性質正多謀初平中為尚書典選¶
舉董卓數欲有所私授戩輙拒不聽言色彊厲卓怒将¶
殺之衆為悚慄而戩自若卓悔謝釋之既收𦵏允三輔¶
大亂客扵荆州劉表厚禮焉及曹操平荆州辟為掾後¶
為五官将司馬相國鍾繇長史年六十餘卒初昭烈襲¶
蜀戩曰劉備其不濟乎拙扵用兵每戰則敗奔亡不暇¶
何以圖人蜀雖小區險固四塞獨守之國難卒并也徴¶
<pb:KR2d0013_WYG_007-3b>¶
士傅幹曰劉備寛仁有度能得人死力諸葛亮達治知¶
變正而有謀而為之相關羽張飛勇而有義皆萬人之¶
敵而為之将此三人者皆人傑也以備之畧三傑佐之¶
何為不濟卒如幹言(原注范曄論曰士雖以正立亦以謀濟若王允之推董卓而分其權¶
伺其間而敝其罪當此之時天下懸解矣而終不以猜忤為之釁者知其本扵忠義之誠也故推卓不為失正¶
分權不為茍冒伺間不為狙詐及其謀濟意従則歸成扵正也)¶
¶
　　議曰嘗觀燕将之射虎逡巡辟易怒則鞭馬而去視其¶
便利以矢殪之王允之圖卓射虎之術也方其咆哮肉¶
<pb:KR2d0013_WYG_007-4a>¶
人不置則縦令足厭一旦置之机上若刲羊豕然宫闈¶
不駭而清大憝可與語權矣故議者謂推卓不為失正¶
分權不為苟冒伺間不為狙詐然昧夫泰定包荒之義¶
(原注泰九二曰包荒)遂成屯難大貞之凶(原注屯九五曰大貞凶)使傕氾犯¶
順臍火未冷又生數十百卓身死而不能衞君向之權¶
盡為今之迂矣士孫歸功不侯有勞謙之吉(原注謙九三勞謙君¶
子有終吉)保身之智卒為亂兵所殺崑山之烈玉石俱焚吁¶
可畏哉¶
¶
<pb:KR2d0013_WYG_007-4b>¶
　　贊曰進本屠割馮藉椒掖智小謀大身夷族赤自我致¶
㓂死有餘責公業諸賢匡時濟難龍蛇鬨起漫為興嘆¶
奪命脫死亟走解散允篤智計漢火復然臍炷未滅頸¶
刄遽連明哲保身士孫獨賢終亦不免衆果勝天¶
¶
¶
¶
¶
¶
