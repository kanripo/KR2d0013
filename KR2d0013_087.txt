# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:58.687066
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 87
<pb:KR2d0013_WYG_087-1a>¶
　　欽定四庫全書¶
¶
　　續後漢書卷八十二　　　　元　郝經　撰¶
¶
　　列傳第七十九¶
¶
　　南蠻¶
¶
　　南蠻(交趾　林邑　扶南　巴郡南郡蠻板楯蠻夷)¶
¶
　　西南夷(夜郎　牂牁　滇　哀牢夷卭都夷　冉駹夷)¶
¶
　　謹案南蠻一卷全闕止存議賛¶
¶
　　議曰蠻夷猾夏尚矣自舜竄有苖江清嶺謐湖山夷曠¶
<pb:KR2d0013_WYG_087-1b>¶
風教之所漸被衣冠之所整領殆同諸華是以舜𦵏蒼¶
梧禹陟㑹稽存聖王之軌度焉王徳下衰荆揚之南寖¶
為蠻夷之區兇冗内食蠧入淮甸侵敗王畧始加之兵¶
故商頌曰撻彼殷武奮伐荆楚罙入其阻武王代殷乃¶
通道于八蠻皆臣服于周顓頊之裔曰□熊成王封其¶
後熊繹于楚蠻以子男之田泰伯自竄吳蠻斷髪文身倮¶
以為飾遂為呉伯夏少康封其庶子于㑹稽至周而號¶
於越周衰楚始大僣號稱王以病中國宣王命方叔伐¶
<pb:KR2d0013_WYG_087-2a>¶
之其詩曰蠢爾蠻荆大邦為讐方叔元老克壯其猶平¶
王東遷遂併滅漢陽諸姫啓申息之北門奄有巴濮舒¶
蠻徴中國諸侯與齊晋争盟而為伯越與呉相繼稱王¶
俱為中國伯後楚復并呉越地方七千餘里而天下莫¶
彊自昔蠻夷之盛未有若此者也然皆中國王者之後¶
能用夏變夷為救患分災討賊撥亂翼戴天子之舉故¶
春秋雖夷之稱州稱國稱人稱子終以號舉至與其功¶
則列諸㑹而長諸盟(原注春秋宣公十一年楚子陳侯鄭伯盟于辰陵與莊王為盟主也)¶
<pb:KR2d0013_WYG_087-2b>¶
或並序而殊㑹(原注昭公四年楚子蔡侯陳侯鄭伯許男徐子滕子頓子胡子沈子小邾子宋¶
世子佐淮夷㑹于申楚徐淮夷與中國諸侯並序也襄公五年仲孫蔑衛孫林父會呉于善道以呉為夷殊㑹也)¶
或再及以殊㑹(原注哀公十三年公會晋侯及呉子于黄池㑹以及㑹两伯之辭也)自蠻¶
夷而進于中國不直以為蠻夷也漢興尉佗帝南越無¶
諸揺分王閩越號稱两越未數世而為漢梟夷而中國之¶
蠻夷盡矣及孝武開西南夷故槃瓠蠻夷種落卵育¶
谿洞之中縈帶嶺陬海徼雖時㓂鈔尋即入貢非䏻¶
為乆大之患也昔子路問强孔子曰南方之强與北¶
<pb:KR2d0013_WYG_087-3a>¶
方之強歟抑而強與寛柔以教不報無道南方之強也¶
君子居之衽金革死而不厭北方之強也而強者居之¶
或強於義理或強於血氣盖氣質之性土風之殊也坎¶
根於乾以隂䧟陽内健外險故為西北肅殺之氣而死¶
物離根於坤以隂附陽内柔外剛故為西南生成之氣¶
而活物物生於震而成於坤死於兑而伏於坎故東夷¶
尚仁南蠻慕化西戎剽輕而北狄鷙猛皆氣數使然爾¶
惟天子建中和之徳以禮義法制為天下大閑操臨制¶
<pb:KR2d0013_WYG_087-3b>¶
之柄謹内外之辨轉斡一氣鈞覆四夷輯寧諸華統以¶
春正縂為生氣烏有外夷之慝哉苟失其道雖蠻夷之¶
㣲亦足以禍天下巴實據蜀而五胡亂晋南詔入㓂而¶
巢温亡唐(原注唐書南詔贊懿宗任相不明藩鎮屢叛南詔内侮屯戍思亂龎勛乗之昌戈横行雖凶渠¶
殱夷兵連不觧唐遂以亡易曰喪牛于易有國者知戒西北之虞而不知患生於無備漢亡于董卓而兵兆於¶
冀州唐亡于黄巢而禍基于桂林易之意深矣)易曰履霜堅冰至詩曰肇允彼¶
桃蟲拚飛維鳥可不戒哉¶
¶
　　賛曰獠蜑非𩔖融結颶瘴綱維解弛猱玃突上喪羊于¶
<pb:KR2d0013_WYG_087-4a>¶
易獖豕牙吉詔能亡唐戒之在得¶
¶
¶
¶
¶
¶
¶
¶
<pb:KR2d0013_WYG_087-4b>¶
¶
¶
¶
¶
¶
¶
¶
¶
¶
