# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:57.335989
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 24
<pb:KR2d0013_WYG_024-1a>¶
　　欽定四庫全書¶
¶
　　續後漢書卷二十四　　　　元　郝經　撰¶
¶
　　列傳第二十一¶
¶
　　漢臣¶
¶
　　楊戱　王嗣　常播　衛繼　譙周(子熈　孫秀文立)¶
¶
　　郤正¶
¶
　　楊戯字文然犍為武陽人也少與巴西程祁公¶
𢎞巴郡楊汰季儒蜀郡張表伯逹並知名戯每推¶
<pb:KR2d0013_WYG_024-1b>¶
祁以為冠首丞相亮深器之戯年二十餘從州書佐為¶
督軍從事軄典刑獄論法决疑號為平當府辟為屬主¶
簿亮薨為尚書右選部郎刺史蔣琬請為治中從事史¶
琬以大將軍開府又辟為東曹掾遷南中郎參軍副貳¶
庲降都督領建寧太守以疾徴還成都拜護軍監軍出¶
領梓潼太守入為射聲校尉所在清約不煩延熈二十¶
年隨大將軍姜維軍至芒水戯素心不服維酒後言笑¶
每有傲弄之辭維外寛内忌意不能堪軍還有司承㫖¶
<pb:KR2d0013_WYG_024-2a>¶
奏戯免為庶人景耀四年卒戯簡惰省畧未嘗以甘言¶
加人過情接物書符指事希有盈紙然篤於舊故居誠¶
存厚與巴西韓儼黎韜童幼相親厚後儼痼疾廢頓韜¶
無行見捐戯經紀振䘏恩好如初又時人謂譙周無當¶
世才少歸敬者唯戯重之常稱曰吾等後世終自不如¶
此長兒也有識者以此貴戯張表有威儀風觀始名位¶
與戯齊後至尚書督庲降後將軍先戯沒祁汰各早死¶
戯以延熈四年著季漢輔臣賛(原注陳志其所序述今多載于蜀書是以紀之¶
<pb:KR2d0013_WYG_024-2b>¶
于左自此以後卒者則不追諡故或有應見稱紀而不在乎篇者也其戯之所賛而今不作傳者余皆註疏本¶
末于其辭下可以觕知其髣髴云爾)其序曰昔文王歌徳武王歌興夫命¶
世之主樹身行道非唯一時亦由開基植緒光于來世¶
者也自我中漢之末王綱棄柄雄豪並起役殷難結生¶
人塗地于是世主感而慮之初自燕代則仁聲洽著行¶
自齊魯則英風播流寄業荆郢則臣主歸心顧援吴越¶
則賢愚賴風奮威巴蜀則萬里肅震厲師庸漢則元㓂¶
斂迹故能承高祖之始兆復皇漢之宗祀也然而姦凶¶
<pb:KR2d0013_WYG_024-3a>¶
懟險天征未加猶孟津之翔師復須戰于鳴條也天禄¶
有終奄忽不豫雖攝歸一統萬國合從者當時雋乂扶¶
擕翼戴明徳之所懐致也盖濟濟有可觀焉遂乃並述¶
休風動于後聴其辭曰¶
¶
　　皇帝遺植爰滋八方别自中山靈精是鍾順期挺生傑¶
起龍驤始于燕代伯豫君荆吴越憑賴望風請盟挾巴¶
跨蜀庸漢以并乾坤復秩宗祀惟寧躡基履迹播徳芳¶
聲華夏思美西伯其音開慶來世歴載攸興¶
¶
<pb:KR2d0013_WYG_024-3b>¶
　　賛昭烈皇帝¶
¶
　　忠武英高獻策江濱攀吴連蜀權我世真受遺阿衡整¶
武齊文敷陳徳教理物移風賢愚競心僉忘其身誕靜¶
邦内四裔以綏屢臨敵庭寔耀其威研精大國恨于未¶
夷¶
¶
　　賛諸葛丞相¶
¶
　　司徒清風是咨是臧識愛人倫孔音鏘鏘¶
¶
　　賛許司徒¶
¶
<pb:KR2d0013_WYG_024-4a>¶
　　關張﨣﨣出身匡世扶翼儁上雄壯虎烈藩屏左右翻¶
飛電發濟于艱難賛主洪業侔迹韓耿齊聲雙徳交待¶
無禮並致姦慝悼惟輕慮隕身匡國¶
¶
　　賛關雲長張益徳¶
¶
　　驃騎奮起連横合從首事三秦保據河潼宗計于朝或¶
異或同敵以乗釁家破軍亡乖道反徳託鳯攀龍¶
¶
　　賛馬孟起¶
¶
　　翼侯良謀料世興衰委質于主是訓是諮暫思經算覩¶
<pb:KR2d0013_WYG_024-4b>¶
事知幾¶
¶
　　賛法孝直¶
¶
　　軍師美至雅氣曄曄致命明主忠情發臆惟此義宗亡¶
身報徳¶
¶
　　賛龎士元¶
¶
　　將軍敦壯推鋒登難立功立事于時之幹¶
¶
　　賛黄漢升¶
¶
　　掌軍清節亢然恒常讜言惟司民思其剛¶
¶
<pb:KR2d0013_WYG_024-5a>¶
　　賛董幼宰¶
¶
　　安逺彊志允休允烈輕財果壯當難不惑以少禦多殊¶
方保業¶
¶
　　賛鄧孔山¶
¶
　　揚威才幹欷歔文武當官理任衎衎辯舉圖殖財施有¶
義有敘¶
¶
　　賛費賓伯¶
¶
　　屯騎主舊固節不移既就初命盡心是規軍資所恃是¶
<pb:KR2d0013_WYG_024-5b>¶
辨是裨¶
¶
　　賛王文儀¶
¶
　　尚書清尚勑行整身抗志存義味覽典文倚其高風好¶
侔古人¶
¶
　　賛劉子初¶
¶
　　安漢雍容或婚或賓見禮當時是謂循臣¶
¶
　　賛糜子仲¶
¶
　　少府脩慎鴻臚明真諫議隱行儒林天文宣班大化或¶
<pb:KR2d0013_WYG_024-6a>¶
首或林¶
¶
　　賛王元泰何彦英杜輔國周仲宣¶
¶
　　車騎高勁惟其泛愛以弱制彊不䧟危墜¶
¶
　　賛吴子逺¶
¶
　　安漢宰南奮擊舊鄉翦除蕪穢惟刑以張廣遷蠻濮國¶
用用彊¶
¶
　　賛李徳昂¶
¶
　　輔漢惟聰既機且恵因言逺思切問近對賛時休美和¶
<pb:KR2d0013_WYG_024-6b>¶
我業世¶
¶
　　賛張君嗣¶
¶
　　鎮北敏思籌畫有方導師禳穢遂事成章偏任東隅永¶
命不祥哀悲本志放流殊彊¶
¶
　　賛黄公衡¶
¶
　　越騎惟忠厲志自祇職于内外念公忘私¶
¶
　　賛楊季休¶
¶
　　征南厚重征西忠克統時選士猛將之烈¶
¶
<pb:KR2d0013_WYG_024-7a>¶
　　賛趙子龍陳叔至¶
¶
　　鎮南粗彊監軍尚篤並豫戎任任自封裔¶
¶
　　賛輔元弼劉南和¶
¶
　　司農性才敷述允章藻麗辭理斐斐有光¶
¶
　　賛秦子勑¶
¶
　　正方受遺豫聞後綱不陳不僉造此異端斥逐當時任¶
業以喪¶
¶
　　賛李正方¶
¶
<pb:KR2d0013_WYG_024-7b>¶
　　文長剛粗臨難受命折衝外禦鎮保國境不恊不和志¶
節言亂疾終惜始實惟厥性¶
¶
　　賛魏文長¶
¶
　　威公狷狹取異衆人閑則及理逼則傷侵舍順入凶大¶
易之云¶
¶
　　賛楊威公¶
¶
　　季長良實文經勤𩔖士元言規處仁聞計孔休文祥或¶
才或臧播播述志楚之蘭芳¶
¶
<pb:KR2d0013_WYG_024-8a>¶
　　賛馬季常衛文經韓士元張處仁殷孔休習文祥¶
¶
　　國山休風永南耽思盛衡承伯言藏言時孫徳果銳偉¶
南篤常徳緒義彊志壯氣剛濟濟修志蜀之芳香¶
¶
　　賛王國山李永南馬盛衡馬承伯李孫徳李偉南¶
龔徳緒王義彊¶
¶
　　休元輕㓂損時致害文進奮身同此顛沛患生一人至¶
于𢎞大¶
¶
　　賛馮休元張文進¶
¶
<pb:KR2d0013_WYG_024-8b>¶
　　江陽剛烈立節明君兵合遇㓂不屈其身單夫隻&KR0229;隕¶
命于軍¶
¶
　　賛程季然¶
¶
　　公𢎞後生卓爾竒精夭命二十悼恨未呈¶
¶
　　賛程公𢎞¶
¶
　　古之奔臣禮有來偪怨興同官不顧大徳靡有匡正倍¶
成奔北自絶于人作笑二國¶
¶
　　賛麋芳士仁郝普潘濬¶
¶
<pb:KR2d0013_WYG_024-9a>¶
　　戯所賛諸賢自見書傳其行事可按也其餘史失其事¶
陳夀史畧具名字生出本末故并録于後云¶
¶
　　孔山名方南郡人以荆州從事隨昭烈入蜀為犍為屬¶
國都尉因易郡名為朱提方為太守遷安逺將軍庲降¶
都督住南昌縣章武二年卒¶
¶
　　賓伯名觀江夏鄳人劉璋母觀之族姑也璋又以女妻¶
觀建安十八年參李嚴軍拒昭烈于綿竹與嚴俱降昭¶
烈既定益州拜為禆將軍後為巴郡太守江州都督建¶
<pb:KR2d0013_WYG_024-9b>¶
興元年封都亭侯加鎮威將軍觀為人善于交接都護¶
李嚴性自矜髙護將軍輔匡等年位與嚴相次而嚴不¶
與親䙝觀年少嚴二十餘歲而與嚴通狎如時輩云年¶
三十七卒¶
¶
　　元弼名匡襄陽人隨昭烈入蜀為巴郡太守建興中徙¶
鎮南為右將軍封中鄉侯¶
¶
　　南和名邕義陽人隨昭烈入蜀為江陽太守建興中稍¶
遷至監軍後將軍賜爵關内侯卒子式嗣少子武有文¶
<pb:KR2d0013_WYG_024-10a>¶
與樊建齊名官亦至尚書¶
¶
　　處仁本名存南陽人以荆州從事隨昭烈入蜀南次于¶
雒以為廣漢太守存素不服龎統統中矢卒昭烈發言嘉¶
歎存曰統雖盡忠可惜然違大雅之義昭烈怒曰統殺¶
身成仁更為非也免存官頃之病卒¶
¶
　　孔休名觀為荆州主簿别駕從事¶
¶
　　文祥名禎襄陽人隨昭烈入蜀歴雒郫令南廣漢太守¶
有流風善政談論名亞龎統而在馬良之右子忠亦有¶
<pb:KR2d0013_WYG_024-10b>¶
名官至尚書郎忠子隆為步兵校尉掌校秘書¶
¶
　　國山名甫廣漢郪人也好人流言議劉璋時為州書佐¶
昭烈定蜀後為綿竹令還為荆州議曹從事隨昭烈征¶
吴軍敗于秭歸遇害子祐有父風官至尚書右選郎¶
¶
　　偉南名朝永南兄郡功曹舉孝㢘臨卭令入為别駕從¶
事隨昭烈東征吴章武二年卒于永安二弟早亡各有¶
才望時人號為李氏三龍羣下上昭烈為漢中王其文¶
朝所造也¶
¶
<pb:KR2d0013_WYG_024-11a>¶
　　徳緒名禄巴西安漢人昭烈定益州為郡從事牙門將¶
建興三年為越雟太守隨丞相亮南征為蠻夷所害時¶
年三十一弟衡景耀中為領軍¶
¶
　　義强名士廣漢郪人國山從兄也從昭烈入蜀後舉孝¶
㢘為符節長遷牙門將出為宕渠太守徙治犍為㑹丞¶
相亮南征轉為益州太守將南行為蠻夷所害¶
¶
　　休元名習南郡人隨昭烈入蜀昭烈東征習為領軍¶
統諸軍大敗于猇亭¶
¶
<pb:KR2d0013_WYG_024-11b>¶
　　仁字君義廣陽人為將軍住公安統屬關羽與羽有¶
隙叛迎孫權¶
¶
　　普字子大義陽人昭烈自荆州入蜀以普為零陵太守¶
為吴將吕䝉所譎開城詣蒙仕吴為廷尉卒(謹案陳志傳略所載¶
二十餘人此書多取作正傳故不複見其不立傳者十四人仍存傳略原文)¶
¶
　　議曰戯志趣不凡識髙思敏有逸才跌宕不拘度外之¶
士也大將軍琬與之言論戯倨不答琬不惟不責又稱¶
其快一忤姜維銜之不置終以黜廢人之度量于此見¶
<pb:KR2d0013_WYG_024-12a>¶
矣陳夀蜀志及裴松之傳註自丞相亮以下關張佐命¶
數人外將相牧伯參佐僚屬功烈著顯者七十餘人及¶
戲為賛失其行事而不見紀傳者又數十人蕞爾梁益¶
多才若是皆亮奬拔甄收陶鑄磨厲調燮器使毫末&KR0093;¶
粟之長莫不畢用棟隆而柱石壯椳闑扂楔(原注椳烏囘反闑五¶
結反扂音玷楔失烈反)締奏其間共與賛興漢室故能信倡大義¶
抗衡吴魏漢亡而為晉名臣者猶數十人髙光餘烈英¶
靈炳蔚浮動草木有光屬天不與赤星俱隕於戲盛哉¶
<pb:KR2d0013_WYG_024-12b>¶
前後據蜀僭竊者公孫述而下如李雄王建孟知祥皆¶
稱號數十年(原注晉載記李特據廣漢攻成都克之特卒弟流領其衆流卒特子雄自稱成都王¶
光熈元年僭號號成都王傳班期二世李夀改號漢傳子勢桓温滅之凡四十六年　五代史天復七年王建¶
僭號號蜀傳子衍後唐郭崇韜滅之凡二十一年後唐天成末孟知祥僭號號蜀傳子昶宋滅之凡三十二年)¶
闇弱猥瑣訖無一人可稱道庸蜀之險良是而寂寂無¶
聞乃知人材盛衰不在于地而在于人詩曰濟濟多士¶
文王以寧又曰愷悌君子遐不作人孔明有焉¶
¶
　　王嗣字承宗犍為資中人也其先延熈世以功徳顯著¶
<pb:KR2d0013_WYG_024-13a>¶
舉孝廉稍遷西安圍督汶山太守加安逺將軍綏集羌¶
胡咸悉歸服諸種素桀惡者皆來首降嗣待以恩信北¶
境得以寧靜大將軍維每出北征羌胡出馬牛羊氈毦¶
(原注音餌)及義榖裨軍糧國賴其資遷鎮軍故領郡後從維¶
北征為流矢所傷數月卒戎夷㑹葬贈送數千人號呼¶
涕泣嗣為人美厚篤至衆所愛信嗣子及孫羌胡見之¶
如骨肉或結兄弟云¶
¶
　　常播字文平蜀郡江原人也播仕縣主簿功曹縣長廣¶
<pb:KR2d0013_WYG_024-13b>¶
都朱游建興十五年中被上官誣劾以逋沒官榖當論¶
重罪播詣獄訟爭身受數千杖肌膚刻爛毒痛慘至更¶
歴三獄幽閉二年有餘每將考掠吏先騐問播不答言¶
但急行罰無所多問辭終不撓事遂分明長免刑戮時¶
唯主簿楊玩亦證明其事與播辭同衆咸嘉播忘身為¶
君節義抗烈舉孝㢘除郪長年五十餘卒書於舊徳傳¶
後縣令潁川趙敦圖其像賛頌之¶
¶
　　衛繼字子業漢嘉嚴道人也兄弟五人繼父為縣功曹¶
<pb:KR2d0013_WYG_024-14a>¶
繼為兒時與兄弟隨父游戱庭寺中縣長蜀郡成都張¶
君無子數呼功曹子省弄甚憐愛之張因言宴之間語¶
功曹欲乞繼功曹即許之遂養為子繼敏達夙成學識¶
通博仕州郡歴職清顯而其餘兄弟四人各無堪當世¶
者父恒言己之將衰張明府將盛也時法禁以異姓為¶
後故復為衛氏累遷奉車都尉尚書(謹案今陳志作大尚書大字衍)忠¶
篤信厚為衆所敬鍾㑹之亂遇害成都¶
¶
　　議曰嗣恩服羌戎播忠於所事皆一節之士漢季之良¶
<pb:KR2d0013_WYG_024-14b>¶
也繼以父命為人後復以父命而復可謂共矣然倫𩔖¶
之變不足法于後也¶
¶
　　謹案目録此下有譙周傳今闕止存熈子秀一¶
篇¶
¶
　　熈子秀字元彦性靜黙不交於世雖内外宗親不與相¶
見(原注晉書隱逸傳秀知天下將亂預絶人事)州郡辟命及李雄據蜀安車徴¶
秀又雄叔驤驤子夀辟命皆不應常冠鹿皮冠躬耕山¶
藪永和三年安西將軍桓温平蜀表薦秀曰臣聞大朴¶
<pb:KR2d0013_WYG_024-15a>¶
既虧則髙尚之標顯道喪時昏則忠貞之義彰故有洗¶
耳投淵以振𤣥邈之風(原注荀子負石而赴河是行之難為者也而申徒能之注曰申¶
徒狄恨道不行發憤負石自沉於河莊子音義曰殷時人韓詩外傳曰申徒狄將自投於河崔嘉聞而止之不¶
從)亦有秉心矯迹以惇在三之節是以上代之君莫不¶
崇重斯軌所以篤俗訓民靜流妥競(謹案陳志作靜一流競)伏唯¶
大晉應符御世運無常通時有屯蹇神州丘墟三分圯¶
裂兔罝絶響於中林白駒無聞於空谷(原注詩肅肅兎罝施于中林皎皎白¶
駒在彼空谷)斯有識之所悼心大雅之所歎息者也陛下聖¶
<pb:KR2d0013_WYG_024-15b>¶
徳嗣興方恢天緒臣昔奉&KR0229;有事西土鯨鯢既縣思宣¶
大化訪諸故老捜揚潛逸庶武羅於羿浞之墟想王蠋¶
於亡齊之境(原注左傳后羿棄武羅伯因熊髠尨圉而用寒浞　史記樂毅勝齊聞畫邑王蠋賢令¶
軍中環畫邑三十里無入使人請蠋蠋謝不往燕人曰不來吾且屠畫邑蠋曰忠臣不事二君烈女不更二夫¶
齊王不用吾諫故退而耕於野國破君亡吾不能存而又劫之以兵吾與其不義而生不若死遂經其頸於樹¶
枝自奮絶脰而死)竊聞巴西譙秀植操貞固抱徳肥遁揚清渭¶
波于時皇極遘道消之㑹羣黎蹈顛沛之艱中華有顧¶
瞻之哀幽谷無遷喬之望凶命屢招姦威仍偪自寄虎¶
<pb:KR2d0013_WYG_024-16a>¶
吻危同朝露而能抗節玉立誓不降辱杜門絶跡不面¶
偽庭進免龔勝亡身之禍退無薛方詭對之機(原注龔勝事見前注¶
　漢書薛方為郡掾祭酒嘗徴不至及莽以安車迎方因使者辭謝曰堯舜在上下有巢由今明主方隆唐虞¶
之徳小臣欲守箕山之節也使者以聞莽説其言不强致)雖園綺之棲商雒管寧之¶
黙遼海方之於秀殆無以過于今西土以為美談夫旌¶
徳禮賢化道之所先崇表殊節聖哲之上務方今六合¶
未康豺狼當路遺黎偷薄義聲弗聞益冝振起道義之¶
徒以敦流遁之弊若秀蒙蒲帛之徴足以鎮静頽風軌¶
<pb:KR2d0013_WYG_024-16b>¶
訓囂俗幽遐仰流九服知化矣朝命徴之秀稱疾不行(原注¶
晉書隱逸傳桓温滅蜀上疏薦之朝廷以秀年在篤老兼道逺故不徵遣使勑所在四時存問)及范賁¶
蕭敬相繼叛亂秀避難宕渠鄉里宗族馮依者以百數¶
秀年八十衆欲代之負擔拒曰各有老弱當先營救吾¶
氣力自足不以垂朽之年累諸君也後十餘年卒(原注陳志¶
注秀卒於家)¶
¶
　　卻正字令先河南偃師人也祖父儉靈帝末為益州刺¶
史為盜賊所殺㑹天下大亂故正父揖因留蜀為大將¶
<pb:KR2d0013_WYG_024-17a>¶
軍孟達營都督隨達降魏為中書令史正本名纂少以¶
父死母嫁單㷀隻立而安貧好學博覽墳籍弱冠能屬¶
文入為祕書吏轉為令史遷郎至令性澹於榮利而尤¶
耽意文章自司馬王揚班傅張蔡之儔遺文篇賦及當¶
世美書善論益部有者則鑽鑿推求略皆寓目自在内¶
職與宦人黄皓比屋周旋經三十年皓從微至貴操弄¶
威權正既不為皓所愛亦不為皓所憎是以官不過六¶
百石而免於憂患依則先儒假文見意號曰釋譏其文¶
<pb:KR2d0013_WYG_024-17b>¶
繼於崔駰達㫖其辭曰或有譏余者曰聞之前記夫事¶
與時竝名與功偕然則名之與事前哲之急務也是故¶
創制作範匪時不立流稱垂名匪功不記名必須功而¶
乃顯事亦俟時以行止身沒名滅君子所恥是以達人¶
研道探賾索微觀天運之符表考人事之盛衰辯者馳¶
說智者應機謀夫演略武士奮威雲合霧集風激電飛¶
量時揆宜用取世資小屈大伸存公忽私雖尺枉而尋¶
直終揚光以發輝也今三方鼎跱九有未乂悠悠四海¶
<pb:KR2d0013_WYG_024-18a>¶
嬰丁禍敗嗟道義之沈塞愍生民之顛沛此誠聖賢拯¶
救之秋烈士樹功之㑹也吾子以高朗之才珪璋之質¶
兼覽愽闚留心道術無逺不致無幽不悉挺身取命幹¶
兹奥祕躊躇紫闥喉舌是執九考不移有入無出(原注尚書曰三¶
載考績三考黜陟幽明九考則二十七年)究古今之真偽計時務之得失雖¶
時獻一策偶進一言釋彼官責慰此素飱固未能輸竭¶
忠欵盡瀝胷肝排方入直恵彼黎元俾吾徒草鄙並有¶
聞焉也盍亦綏衡緩轡囬軌易塗輿安駕肆思馬斯徂¶
<pb:KR2d0013_WYG_024-18b>¶
審厲揭以投濟要夷庚之赫憮播秋蘭以芳世副吾徒¶
之彼圖不亦盛與余聞而歎曰嗚呼有若云乎耶夫人¶
心不同實若其面子雖光麗既美且豔管闚筐舉守厥¶
所見未可以言八紘之形埓信萬事之精練也或人率¶
爾仰而揚衡曰是何言與是何言與余應之曰虞帝以¶
面從為戒孔聖以悦己為尤若子之言良我所思將為¶
吾子論而釋之昔在鴻荒矇昧肇初三皇應籙五帝承¶
符爰暨夏商前典攸書姬衰道缺霸者翼扶嬴氏慘虐¶
<pb:KR2d0013_WYG_024-19a>¶
呑嚼八區於是從横雲起徂詐如星竒邪蠭動智故萌¶
生或飾貞以讎偽或挾邪以干榮或詭道以要上或鬻¶
技以自矜背正崇邪棄直就佞忠無定分義無常經故¶
鞅法窮而慝作斯義敗而姦成吕門大而宗滅韓辯立¶
而身刑夫何故哉利面其心寵耀其目赫赫龍章鑠鑠¶
車服媮幸茍得如反如仄滛邪荒迷恣睢自極和鸞未¶
調而身在轅側庭宁未踐而棟折榱覆天收其精地縮¶
其澤人弔其躬鬼芟其頟初升髙岡終隕幽壑朝含榮¶
<pb:KR2d0013_WYG_024-19b>¶
潤夕為枯魄是以賢人君子深圖逺慮畏彼咎戾超然¶
髙舉寧曳尾於塗中穢濁世之休譽彼豈輕主慢民而¶
忽於時務哉盖易著行正之戒詩有靖恭之歎乃神之¶
聴之而道使之然也自我大漢應天順民政治之隆皓¶
若陽春俯憲坤典仰式乾文播皇澤以熈世揚茂化以¶
醲醇君臣履度各守厥真上垂詢納之𢎞下有匡救之¶
責士無虚華之寵民有一行之迹粲乎斖斖尚此忠益¶
然而道有隆窳物有興廢有聲有寂有光有翳朱陽否¶
<pb:KR2d0013_WYG_024-20a>¶
於素秋𤣥隂抑於孟春羲和逝而望舒係運氣匿而耀¶
靈陳冲質不永桓靈墜敗英雄雲布豪傑盖世家挾殊¶
議人懐異計故從横者歘披其胷狙詐者暫吐其舌也¶
今天綱已綴徳樹西鄰丕顯祖之宏規縻好爵於士人¶
興五教以訓俗豐九徳以濟民肅明祀以礿祭幾皇道¶
以輔真雖跱者未一偽者未分聖人垂戒盖均無貧故¶
君臣協美於朝黎庶欣戴於野動若重規静若疊矩濟¶
濟偉彦元凱之倫也有過必知顔子之仁也侃侃庶政¶
<pb:KR2d0013_WYG_024-20b>¶
冉季之治也鷹揚鷙騰伊望之事也總群俊之上略含¶
薛氏之三計敷張陳之秘䇿故力征以勤世援華英而不¶
遑豈暇脩枯籜於榛穢哉然吾不才在朝累紀託身所¶
天心焉是恃樂滄海之廣深歎嵩嶽之髙跱聞仲尼之¶
贊商感鄉校之益已彼平仲之和羹亦進可而替否故¶
朦冒瞽說時有攸獻譬遒人之有采於市閭游童之吟¶
詠乎疆畔庶以増廣福祥輸力規諫若其合也則以闇¶
協明進應靈符如其違也自我常分退守己愚進退任¶
<pb:KR2d0013_WYG_024-21a>¶
數不矯不誣循性樂天夫何恨諸此其所以既入不出¶
有而若無者也狹屈氏之常醒濁漁父之必醉溷栁季¶
之卑辱褊夷叔之髙懟合不以得違不以失得不充詘¶
失不慘悸不樂前以顧軒不就後以慮輊不粥譽以干¶
澤不辭愆以忌絀何責之釋何飱之恤何方之排何責¶
之入九考不移固其所執也方今朝士山積髦俊成羣¶
猶鱗介之潛乎巨海毛羽之集乎鄧林游禽逝不為之¶
尠浮魴臻不為之殷且陽靈幽於唐葉隂精應為商時¶
<pb:KR2d0013_WYG_024-21b>¶
陽盱請而洪灾息桑林禱而甘露滋(原注淮南子曰禹為水以身請于陽盱之¶
河湯苦旱以身禱於桑林之際聖人之憂民如此其明矣呂氏春秋曰昔殷湯克夏桀而天下大旱三年不收¶
湯乃以身禱於桑林曰余一人有罪無及萬方萬方有罪在余一人無以一人之不敏使上帝興傷民之大命¶
湯於是剪其髪攦其爪自以為犧牲用祈福於上帝民乃甚悦雨乃大至)行止有道啓塞有¶
期我師遺訓不怨不尤委命恭己我又何辭辭窮路單¶
將反初節綜墳典之流芳尋孔氏之遺藝綴微辭以存¶
道憲先軌而投制韙叔肸之優游美疎氏之遐逝收止¶
足以言歸汎浩然以容裔欣環堵以恬娱免咎悔於斯¶
<pb:KR2d0013_WYG_024-22a>¶
世顧兹心之未泰懼末塗之泥滯仍求激而増憤肆中¶
懐以告誓昔九方考精於至貴秦牙沉思於殊形(原注淮南子曰¶
秦穆公謂伯樂曰子之年長矣子姓有可使求馬者乎對曰良馬者可以形容筋骨相也相天下之馬者若滅¶
若沒若失若亡其一若此馬者絶塵弭轍臣之子皆下才也可告以良馬而不可告以天下之馬天下之馬臣¶
有所與共儋纒采薪者九方堙此其於馬非臣之下也請見之穆公見之使之求馬三月而反報曰已得馬矣¶
在於沙丘穆公曰何馬也對曰牝而黄使人往取之牡而驪穆公不悦召伯樂而問之曰敗矣子之所使求馬¶
者也毛物牝牡尚弗能知又何馬之能知伯樂喟然太息曰一至此乎是乃所以千萬里臣而無數者也若堙¶
之所觀者天機也得其精而忘其麄在其内而忘其外見其所見而不見其所不見視其所視而遺其所不視¶
<pb:KR2d0013_WYG_024-22b>¶
若彼之所相者乃有貴乎馬者馬至而果千里之馬也淮南子又曰伯樂寒風秦牙葛清所相各異其知馬一¶
也盖九方觀其精秦牙察其形)薛燭察寳以飛譽(原注越絶書曰昔越王勾踐有寳劔五枚¶
聞於天下客有能相劔者名薛燭王召而問之吾有寳劔五請以示子乃取其豪曹巨闕薛燭曰皆非也又取¶
純鈎湛盧燭曰觀其劔鈔爛爛如列宿之行觀其光渾渾如水之將溢於塘觀其文渙渙如氷將釋此所謂純¶
鈎邪王曰是也王曰客有直之者有市之鄉三駿馬千匹千户之都二可乎薛燭曰不可當造此劔之時赤堇¶
之山破而出錫若耶之溪涸而出銅雨師掃灑雷公撃鼔太一下觀天精下之歐冶乃因天之精悉其伎巧一¶
曰純鈎二曰湛盧今赤堇山已合若耶之溪深而不測歐冶子已死雖傾城量金珠玉竭河獨不得此一物有¶
市之鄉三駿馬千匹千户之都二亦何足言與)瓠梁託弦以流聲(原注淮南子曰瓠巴鼓瑟¶
<pb:KR2d0013_WYG_024-23a>¶
而鱓聴之又曰瓠梁之歌可隨也而以歌者不可為也)齊𨽻拊髀以濟文(原注裴松之曰按此¶
謂孟嘗君田文下坐客能作雞鳴以濟其危者也凡作雞鳴必先拊髀以傚雞之拊翼也)楚客¶
潛㓂以¶
保荆(原注淮南子曰楚將子發好求伎道之士楚有善為偷者往見曰聞君求伎道之士臣偷也願以伎¶
備一卒子發聞之衣不及帶冠不暇正出見而禮之左右諌曰偷者天下之盜也何為禮之君曰此非左右之¶
所得與後無幾何齊興兵伐楚子發將師以當之兵三却楚賢良大夫皆盡其計而悉其誠齊師愈强於是卒¶
偷進請曰臣有薄技願為君行之君曰諾偷則夜出解齊將軍之帳而獻之子發子發因使人歸之曰卒有出¶
採薪者得將軍之帳使歸之於執事明日又復往取其枕子發又使歸之明日又復往取其簪子發又使歸之¶
齊師聞之大駭將軍與軍吏謀曰今日不去楚軍恐取吾頭矣即旋師而去)雍門援琴而挾説(原注¶
<pb:KR2d0013_WYG_024-23b>¶
桓譚新論曰雍門周以琴見孟嘗君曰先生鼓琴亦能令文悲乎對曰臣之所能令悲者先貴而後賤昔富而¶
今貧擯壓窮巷不交四鄰不若身材髙妙懐質抱真逢讒罹謗怨結而不得信不若交歡而結愛無怨而生離¶
逺赴絶國無相見期不若㓜無父母壯無妻兒出以野澤為鄰入以堀穴為家困於朝夕無所假貸若此人者¶
但聞飛鳥之號秋風鳴條則傷心矣臣一為之援琴而長太息未有不悽惻而涕泣者也今若足下居則廣厦¶
髙堂連闥洞房下羅帷來清風倡優在前謟諛侍側揚激楚舞鄭妾流聲以娱耳練色以淫目水戱則舫龍舟¶
建羽旗鼔鈎乎不測之淵野游則登平原馳廣囿强弩下髙鳥勇士格猛獸置酒娱樂沈醉忘歸方此之時視¶
天地曽不若一指雖有鼓琴未能動足下也孟嘗君曰固然雍門周曰然臣竊為足下有所常悲夫角帝而困¶
秦者君也連五國而伐楚者又君也天下未嘗無事不從即衡從成則楚王衡成則秦帝夫以秦楚之強而報弱薛¶
<pb:KR2d0013_WYG_024-24a>¶
猶磨蕭斧而伐朝茵也有識之士莫不為足下寒心天道不常盛寒暑更進退千秋萬歲之後宗廟必不血食¶
髙臺既已傾曲池又已平墳墓生荆棘狐狸穴其中游児牧竪躑躅其足而歌其上曰孟嘗君之尊貴亦猶若¶
是乎於是孟嘗君喟然太息涕淚承睫而未下雍門周引琴而鼓之徐動宫徴叩角羽終而成曲孟嘗君遂歔¶
欷而就之曰先生鼔琴令文立若亡國之人也)韓哀秉轡而馳名(原注吕氏春秋曰韓哀作¶
御王褒聖主得賢臣頌曰及至駕齧膝參乗旦王良執靶韓哀附輿縱馳騁騖忽如景靡過都越國蹶如歴塊¶
追奔電逐遺風周流八極萬里一息何其遼哉人馬相得也)盧敖翺翔乎𤣥闕若士¶
竦身於雲清(原注淮南子曰盧敖遊乎北海經乎太陰入乎𤣥闕至于蒙較之上見一士焉深目而𤣥凖¶
戾頸而鳶肩豐上而殺下軒軒然方迎風而舞顧見盧敖慢然下其臂遯逃乎碑下盧敖俯而視之方巻龜殻¶
<pb:KR2d0013_WYG_024-24b>¶
而食合棃盧敖乃與之語曰惟敖為背羣離黨窮觀於六合之外者非敖而已乎敖幼而好遊長不喻解周行¶
四極惟北隂之不闚今卒睹夫子於是子殆可與敖為交乎若士者齤然而笑曰嘻乎子中州民寧肯而逺至¶
此猶光乎日月而戴列星隂陽之所行四時之所生此其比夫不名之地猶突奥也若我南游乎罔䍚之野北¶
息乎沉墨之鄉西窮冥冥之黨東貫鴻濛之光此其下無地而上無天聴焉無聞視焉則眴此其外猶有沈沈¶
之汜其餘一舉而千萬里吾猶未能之在今子游始至於此乃語窮觀豈不亦逺哉然子處矣吾與汗漫期於¶
九垓之上吾不可以久若士舉臂而竦身遂入雲中盧敖仰而視之弗見乃止曰吾比夫子也猶黄鵠之與壤¶
蟲終日行不離咫尺自以為逺不亦悲哉)余實不能齊技於數子故乃靜然¶
守己而自寧景耀六年帝從譙周之計遣使請降於鄧¶
<pb:KR2d0013_WYG_024-25a>¶
艾其書正所造也明年正月鍾㑹作亂成都帝東遷雒¶
陽時擾攘倉卒漢之大臣無翼從者惟正及殿中督汝¶
南張通捨妻子單身隨侍帝頼正相導輔乃慨然歎息¶
恨知正之晚司馬昭與帝宴為作故蜀伎觀者皆為感¶
愴帝喜笑自若昭謂賈充曰人之無情乃至於是乎雖¶
使諸葛亮在不能輔之久全况姜維邪他日問帝曰頗¶
思蜀否帝曰此間殊樂蜀不足思也郤正聞之謂帝曰¶
若晉王復問冝泣而答曰先人墳墓逺在隴蜀乃心西¶
<pb:KR2d0013_WYG_024-25b>¶
悲無日不思因閉其目㑹昭復問帝對如前昭曰何乃¶
似郤正語邪帝驚視曰誠如尊命左右皆笑昭嘉正忠¶
賜爵關内侯泰始中除安陽令遷巴西太守泰始八年¶
詔曰正昔在成都顛沛守義不違中節及見受用盡心¶
幹事有治理之績其以正為巴西太守咸寧四年卒凡¶
所著述詩論賦之屬垂百篇¶
¶
　　議曰譙周郤正問學淹博文采絢縟進規醫國有先漢¶
之風焉不能彊君以義死國抗敵據險守要以圖恢復¶
<pb:KR2d0013_WYG_024-26a>¶
乃呫囁誘脅舉全蜀奉圖籍面縛軍門反社稷以為長¶
策小人之儒也嗚呼昭烈百折僅有此土孔明不濟繼¶
之以死乃為腐儒所賣并入讎敵惜哉故二子之事不¶
列諸儒學以要亡漢之終焉譙秀不屈于巴賨不臣于¶
晉世豈激于中自髙其節以盖周之愆邪(原注孫綽評曰譙周説後¶
主降魏可乎曰自為天子而乞降請命何恥之深乎夫為社稷死則死之為社稷亡則亡之先君正魏之篡不¶
與同天矣推過於其父俛首而事讎阿諛茍存豈大居正之道哉孫盛曰春秋之義國君死社稷卿大夫死位¶
况稱天子而可辱於人乎周謂萬乗之君偷生茍免亡禮希利要冀微榮惑矣且以事勢言之理有未盡何者¶
<pb:KR2d0013_WYG_024-26b>¶
禪雖庸主實無桀紂之酷戰雖屢北未有土崩之亂縱不能君臣固守背城借一自可退次東鄙以思後圖是¶
時羅憲以重兵據白帝霍弋以强卒鎮夜郎蜀土險狹山水峻隔絶巘激湍非步卒所涉若悉收舟楫保據江¶
州徴兵南中乞師東國如此則姜廖五將自然雲從吴之二師承命電赴何投寄之無所而慮於必亡邪魏師¶
之來褰國大舉欲追則舟楫靡資欲留則師老多虞且屈伸有㑹情勢代起徐因思舊之民以攻驕惰之卒此¶
越王所以敗闔閭田單所以摧騎刼也何為怱怱遽自囚虜下堅壁於敵人致斫石之至恨哉葛生有云事之¶
不濟則已爾安能復為之下壯哉斯人可以立懦夫之志矣觀古燕齊荆越之敗或國覆主滅或魚縣烏竄終¶
能建功立事康復社稷豈曰天助抑亦人謀也向使懐茍存之計納譙周之言何危基之能構令名之可獲哉¶
禪既闇主周實駑臣方之申包田單范蠡大夫種不亦逺乎)¶
¶
<pb:KR2d0013_WYG_024-27a>¶
　　贊曰文然清約子業敏達蜀何多賢音徽粲發譙卻腐¶
儒刼主健决學多何為終撓名節¶
¶
¶
¶
¶
¶
¶
<pb:KR2d0013_WYG_024-27b>¶
¶
¶
¶
¶
¶
¶
¶
¶
¶
