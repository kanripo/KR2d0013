# -*- mode: mandoku-view -*-
#+TITLE: 郝氏續後漢書
#+DATE: 2019-03-29 20:49:57.749919
#+PROPERTY: ID KR2d0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 80
<pb:KR2d0013_WYG_080-1a>¶
　　欽定四庫全書¶
¶
　　續後漢書卷七十五上　　　元　郝經　撰¶
¶
　　列傳第七十二上¶
¶
　　簒臣¶
¶
　　魏¶
¶
　　司馬懿(子師　昭)　司馬孚(子望)¶
¶
　　夫取不以道曰簒殺越人于貨閔不畏死凡民罔弗憝¶
不待教而誅之况放弑奪攘盜有神器者哉故弑兄而¶
<pb:KR2d0013_WYG_080-1b>¶
有國者簒其兄者也(原注魯公子翬弑隱公桓公以弟簒立是也)弑父而有¶
國者簒其父者也(原注楚太子商臣弑其父成王而立是也)弑君而有國者¶
簒其君者也(原注齊田恒弑簡公而有其國是也)立於弑逆之賊而不討¶
亦簒也(原注晉成公立而不討趙盾是也)推惡於人而誅之亦簒也(原注¶
魯羽父立桓公而討寫氏有死者是也)由已以致弑亦簒也(原注楚公子比刼立而靈¶
王縊是也)逼而從人亦簒也(原注鄭歸生從子家弑靈公是也)紿而不悟亦¶
簒也(原注晉張貴人弑孝武而云因魘暴崩而安帝不討是也)王法所不赦春秋所¶
必絶慘焉為天下萬世之大變必殘其人瀦其宫以為¶
<pb:KR2d0013_WYG_080-2a>¶
亂臣賊子戒故曰君親無將將而必誅凡寛假縱釋者¶
謂之奬簒又何從而與之乎自王道陵夷春秋不作三¶
家始簒晉田氏始簒齊然祗有一國而未有天下遂受¶
命而帝者厥後莽雖僣竊繼即臠滅而光武中興曹氏¶
欺奪雖有中國而帝統自在昭烈天下猶夫漢也至司¶
馬氏父子四世穿穴締構弑一君(原注髙貴鄉公)廢二君(原注齊王¶
芳陳留王奐)戕落本支誅除人望賊殺義士酷甚新室曹氏¶
之初遂取漢簒魏平吳盜有天下受命而帝十有八世¶
<pb:KR2d0013_WYG_080-2b>¶
載祀二百自昔簒弑未有若斯之極也當時史臣為尊¶
親諱自為一代不敢貶抑其一時簒竊臣僚皆與為佐¶
命元勲猶未既備責也至後世著述者因仍不革是奬¶
簒也不可以訓故正名定分以懿師昭為首惡賈充諸¶
人為魏臣而盜魏與晉者皆以為簒臣如宣王景王文¶
王等不制之號皆削而不書始終名之如操之於漢云¶
嗚呼始作俑者其無後乎自晉而下宋弑兩君而簒(原注¶
安帝恭帝)齊弑兩君而簒(原注蒼梧王順帝)梁弑一君而簒(原注和帝)陳¶
<pb:KR2d0013_WYG_080-3a>¶
弑一君而簒(原注敬帝)隋弑一君而簒(原注静帝)後梁弑兩君而¶
簒(原注昭宗昭宣帝)後晉弑一君而簒(原注潞王)後周弑二君而簒¶
(原注隠帝湘隂公)皆無討而有天下三代二漢之治不復見生¶
民之禍日深以簒弑奪攘為常事三綱淪九法斁皆晉¶
啟之也可不治哉可不絶哉¶
¶
　　司馬懿字仲達京兆尹防之子兖州刺史朗之弟也有¶
狼顧相反顧則面正向後而身不動博學洽聞性深阻¶
若城府任智數多竒畧尤善孫吳兵法見漢室衰亂濳¶
<pb:KR2d0013_WYG_080-3b>¶
蓄異志建安六年郡舉上計掾曹操為司空辟之懿以¶
風痺辭操使人夜往刺之曰若動即殺之懿堅卧不動¶
及操為丞相又辟文學掾敕曰若復盤桓便收之懿懼¶
而從命使與子丕㳺處遷黄門侍郎轉議郎丞相東曹¶
屬尋轉主簿操為魏王轉太子丕中庶子丕信重之遷¶
軍司馬孫權請降上表稱臣陳說天命懿即勸操代漢¶
操不納尋卒曹丕立封河津亭侯轉丞相長史及簒代¶
以懿為尚書頃之轉督軍御史中丞封安國鄉侯黄初¶
<pb:KR2d0013_WYG_080-4a>¶
二年督軍官罷遷侍中尚書右僕射五年丕觀兵吳疆¶
留懿鎮許昌改封向鄉侯轉撫軍假節領兵五千加給¶
事中録尚書事六年丕復大興舟師伐吳復命懿居守¶
太和四年遷大將軍加大都督假黄鉞景初元年増封¶
食昆陽并前二縣(謹案晉書増封事在景初二年)初燕王宇謂叡關中¶
事重宜遣懿便道從河内西還詔已行而叡疾篤復納¶
劉放計罷宇召懿叡自力為詔呼宫中常所給使者曰¶
辟邪來汝持我此詔授太尉也辟邪馳去初懿至襄平¶
<pb:KR2d0013_WYG_080-4b>¶
夣叡枕其膝曰視吾面俛視有異於常心惡之及受詔¶
便道鎮關中次于白屋而辟邪以詔至令馳入雒陽三¶
日間詔書五至手詔曰間側息望到到便直排閣入視¶
吾面懿疑雒陽有變乃乘追鋒車晝夜兼行自白屋四¶
百餘里一宿而至入嘉福殿卧内升御牀流涕問疾叡¶
執懿手曰死乃復可忍朕忍死待卿指示齊王芳曰此¶
是也卿其輔此朕無所復恨又教齊王令抱懿頸懿頓¶
首流涕曰陛下不見先帝屬臣以陛下乎遂與大將軍¶
<pb:KR2d0013_WYG_080-5a>¶
曹爽並受遺詔輔少主芳立遷侍中持節都督中外諸¶
軍録尚書事與爽各統兵三千人共執朝政更直殿中¶
乘輿入殿爽欲使尚書奏事先由已乃徙懿為大司馬¶
朝議以為前後大司馬累薨於位乃以懿為太傅入殿¶
不趨贊拜不名劒履上殿如漢蕭何故事正始二年秋¶
七月増封食郾臨潁并前四縣邑萬戸勲望日盛而謙¶
恭愈甚八年夏四月曹爽用何晏鄧颺丁謐謀遷郭太¶
后於永寧宫専擅朝政兄弟並典禁兵多樹親黨屢改¶
<pb:KR2d0013_WYG_080-5b>¶
制度懿於是與爽有隙五月懿稱疾不與政事九年春¶
三月黄門張當私出掖庭才人石英等十一人與曹爽¶
為𠆸人爽乃與當密謀不測懿潛為之備爽黨亦頗疑¶
懿㑹河南尹李勝將往荆州辭懿懿詐為疾篤錯亂其¶
辭勝退告爽曰司馬公尸居餘氣形神已離不足慮也¶
故爽等不復設備嘉平元年春正月甲午曹芳謁髙平¶
陵爽兄弟皆從是日太白襲月懿於是奏郭太后廢爽¶
兄弟時懿子師為中䕶軍將兵屯司馬門懿列陳闕下¶
<pb:KR2d0013_WYG_080-6a>¶
於是假司徒髙柔節行大將軍事領爽營命太僕王觀¶
行中領軍攝羲營懿親帥太尉蔣濟等勒兵出迎芳屯¶
於雒水浮橋上奏爽等爽惶懼通懿奏既而有司發爽與¶
何晏等謀反事乃収爽兄弟及其黨與何晏丁謐鄧颺¶
畢軌李勝桓範等誅之皆夷三族二月芳使太常王肅¶
冊命懿為丞相増封潁川之繁昌鄢陵新汲父城并前¶
八縣邑二萬户奏事不名如漢霍光故事懿上書辭讓¶
書十餘上冬十二月許之復加九錫朝㑹不拜懿言太¶
<pb:KR2d0013_WYG_080-6b>¶
祖有大功徳漢氏崇重故加九錫此乃歴代異事非後¶
代所得議也又辭不受兖州刺史令孤愚太尉王凌見¶
懿威詐益盛謀廢芳立楚王彪因黜懿三年春正月王¶
凌詐言吳人寨凃水請發兵討之懿知其謀不聽夏四¶
月懿自帥中軍汎舟沿流九日而到甘城凌計無所出¶
乃逆于武丘面縛水次以凌歸雒陽至項凌仰鴆死收¶
其餘黨皆夷三族并殺彪悉録魏諸王公置于鄴命有¶
司監察不得交關六月懿寢疾夣賈逵王凌為祟甚惡¶
<pb:KR2d0013_WYG_080-7a>¶
之秋八月戊寅卒于雒陽年七十三芳素服臨弔喪葬¶
威儀依漢霍光故事九月庚申葬于河隂諡曰文貞後¶
改諡文宣子昭為晉王追尊曰宣王武帝簒代上尊號¶
曰宣皇帝陵曰髙原廟稱髙祖懿内忌外寛猜阻多權¶
變當操丕世勤於吏職輸力効計夜以忘寢至於芻牧¶
之間悉皆臨&KR0130;由是卒無猜嫌及平公孫淵大行殺戮¶
誅曹爽并其支黨男女無少長姑姊女子之適人者皆¶
殺之遂専大柄畀之師昭竟遷魏鼎云師字子元懿長¶
<pb:KR2d0013_WYG_080-7b>¶
子也沈毅多大略景初中拜散騎常侍累遷中䕶軍正¶
始末懿將襲誅曹爽獨與師謀師隂養死士三千散在¶
人間至是一朝而集事平以功封長平侯懿卒師令其¶
黨白芳云伊尹既卒伊陟嗣事乃命師以撫軍大將軍¶
輔政遷大將軍加侍中持節都督中外諸軍録尚書事¶
正元元年春正月曹芳以師擅政弱寡王室不得有為¶
乃密與中書令李豐后父光録大夫張緝黄門監蘇鑠¶
永寧署令樂敦冗從僕射劉寳賢等謀以太常夏侯𤣥¶
<pb:KR2d0013_WYG_080-8a>¶
代師輔政師密知之殺豐捕誅𤣥緝等皆夷三族三月¶
乃諷芳廢皇后張氏增師邑九千户并前四萬户師讓¶
不受芳以𤣥緝之誅深不自安而師亦慮難作潛謀廢¶
立乃諷郭太后下令廢芳詔公卿㑹議羣臣失色師流¶
涕曰皇太后令如是其若王室何咸曰昔伊尹放太甲¶
以寧殷霍光廢昌邑以安漢夫權定社稷以濟四海二¶
代行之於古明公當之於今今日之事亦惟公命師曰¶
諸君所以望師者重師安所避之於是乃與羣臣共為¶
<pb:KR2d0013_WYG_080-8b>¶
奏曰帝不可以承天緒臣請依漢霍光故事收帝璽綬¶
帝本以齊王踐阼宜歸藩于齊使司徒臣柔持節與有¶
司以太牢告祀宗廟遣郭芝入白郭太后后與芳對坐¶
芝謂芳曰大將軍奏廢陛下芳乃起郭太后不悦芝曰¶
太后有子不能教今大將軍意已成又勒兵于外以備¶
非常但當順旨將復何言郭太后曰我欲見大將軍口有¶
所説芝曰何可見邪但當速取璽綬郭太后意折乃遣¶
傍侍御取璽綬著坐側芝出報師師喜乃遣使者授齊¶
<pb:KR2d0013_WYG_080-9a>¶
王印綬當出就西宫芳受命涕泣與郭太后别就乘輿¶
副車從太極殿南出是日與羣臣議所立師曰彭城王¶
據太祖之子以賢則仁聖明允以年則皇室之長乃與¶
羣公奏郭太后使請璽綬郭太后曰彭城王我之季叔¶
也今來立我當何之且明皇帝當絶嗣乎吾以為髙貴¶
鄉公者文皇帝之長孫明皇帝之弟子於禮小宗有後¶
大宗之義其詳議之師乃更召羣臣以郭太后令示之¶
乃定迎髙貴鄉公曹髦奏可使中護軍望兼太常河南¶
<pb:KR2d0013_WYG_080-9b>¶
尹肅持節與少府褒尚書亮侍中表等奉法駕迎髦于¶
元城師復請璽綬郭太后曰我見髙貴鄉公小時識之¶
明日我欲以璽綬手授之也髦至乃親受璽癸巳詔曰¶
徳茂者位尊庸大者禄厚古今之通議也其登位相國増¶
邑九千并前四萬户進號大都督假黄鉞入朝不趨奏¶
事不名劒履上殿賜錢五百萬帛五千疋以彰元勲師¶
固辭相國初師目有瘤使醫割之驚而目出(謹案正元二年司馬¶
師伐毌丘儉文欽欽子鴦來攻驚而目出事見陳志毌丘儉傳及晉書)蒙之以被痛甚齧¶
<pb:KR2d0013_WYG_080-10a>¶
被敗而左右莫知閏月疾篤使弟昭總統諸軍辛亥卒¶
于許昌年四十八二月喪至雒陽髦素服臨弔詔曰公¶
有濟世寧國之勲克定禍亂之功重之以死王事宜加¶
殊禮其令公卿議制有司議以為忠安社稷功濟宇内¶
宜依霍光故事追加大司馬之號以冠軍大將軍增邑¶
五萬戸諡曰忠武昭為晉王追尊曰景王武帝簒代上¶
尊號曰景皇帝陵曰峻平廟稱世宗昭字子上景初三¶
年封新城鄉侯正始初為雒陽典農中郎將值曹叡奢¶
<pb:KR2d0013_WYG_080-10b>¶
侈之後昭蠲除苛役勸農趨時百姓大悦轉散騎常侍¶
曹爽冦漢以昭為征蜀將軍副夏侯𤣥出駱谷次于興¶
勢漢將王林夜襲昭昭堅卧不動林退昭謂𤣥曰費禕¶
已據險距守進不獲戰攻之不可宜亟旋軍以為後圖¶
爽等乃退遂拜議郎及誅爽帥衆衛二宫以功増邑千¶
户夏四月還雒陽髦命改丘頭曰武丘以旌武功(謹案晉書¶
文帝紀甘露三年春二月斬諸葛誕夏四月歸于京師魏帝命改丘頭曰武丘以旌武功曹爽之誅在齊王芳¶
嘉平元年與甘露三年相隔十載中間攻戰封拜事實不一今於及誅曹爽帥衆衛二宫以功増邑千户下即¶
<pb:KR2d0013_WYG_080-11a>¶
接夏四月歸于洛陽夏四月上有闕文)五月髦以并州之太原上黨西河¶
樂平新興雁門司州之河東平陽八郡地方七百里封¶
昭為晉公加九錫進位相國晉國置官司焉九讓乃止¶
於是増邑萬户食三縣諸子無爵者皆封列侯秋七月¶
奏録先世名臣元功之子孫隨才叙用四年夏六月分¶
荆州置二都督王基鎮新野州泰鎮襄陽使石苞都督¶
揚州陳騫都督豫州鍾毓都督徐州宋均監青州諸軍¶
事景元元年夏四月髦復命加爵秩如前又讓不受髦¶
<pb:KR2d0013_WYG_080-11b>¶
以昭三世宰輔政非已出情不能堪又慮廢辱將臨軒¶
召百寮廢昭五月戊子夜使冗從僕射李昭等發甲於¶
凌雲臺召侍中王沉散騎常侍王業尚書王經出懐中¶
黄素詔示之戒嚴待旦沉業馳告昭昭召䕶軍賈充等¶
為之備髦知事泄帥左右攻昭充使太子舍人成濟抽¶
戈犯蹕刄出於背髦殞于車下昭召百寮議使郭太后¶
下令廢髦為庶人以民禮葬之以王經貳於已殺之又歸¶
弑逆之罪於成濟收濟家屬付廷尉濟兄弟不即服罪¶
<pb:KR2d0013_WYG_080-12a>¶
袒而升屋醜言悖罵自下射之乃殪遂夷三族與公卿¶
議立燕王曹宇之子常道鄉公璜更名奐奐進昭為相¶
國封晉公增十郡加九錫如初羣從弟子未侯者封亭¶
侯賜錢十萬帛萬匹固讓乃止二年秋八月甲寅奐使¶
太尉髙柔授昭相國印綬司空鄭沖致晉公茅土九錫¶
固辭三年夏四月肅慎來獻楛矢石弩弓甲貂皮奐命¶
歸於大將軍府四年冬十月奐以命諸將攻破蜀漢獻¶
捷交至乃申前命封為晉公丙午奐命昭子中撫軍新¶
<pb:KR2d0013_WYG_080-12b>¶
昌侯炎為晉世子咸熙二年春二月朐䏰縣獻靈龜歸¶
於相國府夏四月孫皓使紀陟來聘且獻方物五月奐¶
命昭冕十有二旒建天子旌旗出警入蹕乗金根車駕六¶
馬備五時副車置旄頭雲䍐樂舞八佾設鍾簴宫懸位¶
在燕王上進王妃為王后世子為太子王女王孫爵命¶
之號皆如帝者之儀晉國置御史大夫侍中常侍尚書¶
中領軍衛將軍官秋八月辛夘昭卒年五十五九月癸¶
酉葬崇陽陵諡曰文王世子炎嗣為相國晉王初昭以¶
<pb:KR2d0013_WYG_080-13a>¶
兄師嫡長早世無後以炎弟攸為師嗣自謂攝居相位¶
百年之後大業宜歸攸每曰此景王之天下也將立世¶
子屬意於攸何曽等固争曰中撫軍聰明神武有超世¶
之才髪委地手過膝此非人臣之相也由是以炎為世¶
子炎既嗣立遂欲代魏諷曹奐遜位奐乃使太保鄭沖¶
奉皇帝璽綬禪位于晉炎初以禮讓魏朝公卿何曽王¶
沈等固請乃從之設壇于南郊即皇帝位追尊昭曰文¶
皇帝廟號太祖¶
¶
<pb:KR2d0013_WYG_080-13b>¶
　　司馬孚字叔達懿之弟也初孚長兄朗字伯達懿仲達¶
孚弟馗字季達怐字顯達進字恵達通字雅達敏字幼¶
達俱知名故時號為八達孚温厚廉讓博涉經史漢末¶
喪亂與諸昆蔬食水飲披閲不勌臨淄侯植妙選官屬¶
以孚為文學掾及曹丕為太子徙為太子中庶子曹操¶
卒丕號哭不已孚諫曰大行晏駕天下恃殿下為命當¶
上為宗廟下為萬國柰何效匹夫之孝乎丕乃止羣臣¶
亦號哭無復行列孚厲聲曰大行晏駕天下震動當早¶
<pb:KR2d0013_WYG_080-14a>¶
拜嗣君以鎮海内而但哭邪遂與尚書和洽備禁衛具¶
喪事奉丕即位時當選侍中常侍等官丕左右舊人頗¶
諷諭主者便欲就用不調餘人孚曰雖有堯舜必用稷¶
契今嗣君新立當進用海内英賢猶患不得如何欲因¶
際㑹自相薦舉乎官失其任得者亦不足貴遂更他選¶
轉孚中書郎給事常侍宿省内除黄門侍郎加騎都尉¶
時孫權稱藩請送任子及遣前將軍于禁還久而不至¶
丕以問孚孚曰先王設九服之制為要荒難以德懐故¶
<pb:KR2d0013_WYG_080-14b>¶
不以諸夏禮責陛下承緒逺人率貢權雖未送任子于¶
禁不至必有故猶宜以寛待之畜養士馬以觀其變後¶
禁至果以疾遲留而任子竟不至出為河内典農賜爵¶
關内侯轉清河太守初曹丕置度支尚書專掌軍國支¶
計衆議以征討未息動静節量度支為重及曹叡立欲¶
用孚問左右曰有兄風不答云似兄叡曰吾得司馬懿¶
二人復何憂哉轉為度支尚書孚以為擒敵制勝宜有¶
備預每諸葛亮冦關中邊兵不能制中軍奔赴輒不及¶
<pb:KR2d0013_WYG_080-15a>¶
事機宜預選步騎二萬為討賊備又以關中連遭兵冦¶
穀帛不足遣冀州農丁五千屯於上邽秋冬習戰春夏¶
務農由是關中軍資有餘後除尚書右僕射進爵昌平¶
亭侯遷尚書令及大將軍曹爽專擅朝政懿既稱疾孚¶
亦不視事及懿誅爽孚與師屯司馬門以功進爵長社¶
縣侯加侍中吳諸葛恪圍新城以孚督諸軍二十萬救¶
之孚次夀春遣毌丘儉文欽等進討諸將欲速擊之孚¶
曰夫攻者借人之力以為功不可力爭也故稽留月餘¶
<pb:KR2d0013_WYG_080-15b>¶
乃進軍吳師望風而退遷司空代王凌為太尉及漢衛¶
將軍姜維出隴右雍州刺史王經戰敗遣孚西鎮關中¶
統諸軍事征西將軍陳泰與安西將軍鄧艾進擊維維¶
退轉太傅及曹髦遇弑百官莫敢奔赴孚枕屍股哭之¶
曰弑陛下者臣之罪也奏推主者㑹郭太后令以庶人¶
禮葬孚與羣公上表乞以王禮葬從之後進封長樂公¶
及武帝簒代曹奐就金墉城孚拜辭執奐手流涕戱欷¶
不能自勝曰臣死之日固大魏之純臣也詔曰太傅勲¶
<pb:KR2d0013_WYG_080-16a>¶
德𢎞茂朕所瞻仰以光導𢎞訓鎮静宇内願奉以不臣¶
之禮其封為安平王邑四萬户進拜太宰持節都督中¶
外諸軍事奉絹二千匹及元㑹詔孚乘輿上殿帝於阼¶
階迎拜既坐帝親奉觴上夀如家人之禮帝每拜孚跪¶
而止之又給以雲母輦青蓋車孚雖見尊寵不以為榮¶
常有憂色臨終遺令曰有魏貞士河南温縣司馬孚字¶
叔達不伊不周不夷不恵立身行道終始若一當以素¶
棺單椁斂以時服泰始八年卒年九十三帝於太極東¶
<pb:KR2d0013_WYG_080-16b>¶
堂舉哀三日給東園温明祕器朝服一具衣一襲緋練¶
百匹絹布各五百匹錢百萬穀千斛以供喪事諸所施¶
行皆依漢東平憲王蒼故事其家遵孚遺㫖所給器物¶
一不施用帝再臨䘮親拜盡哀及葬又幸都亭望柩而¶
拜哀動左右給鑾輅輕車介士虎賁百人吉㓙導從二¶
千餘人前後鼓吹配饗太廟九子邕望輔翼晃瓌珪衡景¶
望字子初出繼伯父朗寛厚有父風仕郡上計吏舉孝¶
亷辟司徒掾歴平陽太守雒陽典農中郎將司馬懿討¶
<pb:KR2d0013_WYG_080-17a>¶
王凌以功封永安亭侯遷䕶軍將軍改封安樂鄉侯加¶
散騎常侍曹髦好才愛士望與裴秀王沈鍾㑹並見親¶
待數侍宴㑹髦性急秀等居内職急有召便至以望外¶
官特給追鋒車一乘虎賁五人師昭相繼輔政未嘗朝¶
覲權歸晉室望雖見寵待每不自安由是求出為征西¶
將軍持節都督雍涼二州諸軍事漢衛將軍姜維屢侵¶
關中及望至廣設方略維不敢深入進封順陽侯徴拜¶
衛將軍領中領軍典禁兵尋加驃騎將軍開府頃之代¶
<pb:KR2d0013_WYG_080-17b>¶
何曽為司徒武帝簒代封義陽王邑萬户給兵二千人¶
吳將施績攻江夏邊境騷動以望統中軍步騎二萬出¶
屯龍陂為二方重鎮假節加大都督諸軍事㑹荆州刺¶
史胡烈距績破之望乃班師俄而吳將丁奉攻芍陂望¶
又率諸軍赴之未至而奉退拜大司馬孫皓率衆向夀¶
春詔望統中軍二萬騎三千據淮北皓退軍罷泰始七¶
年卒年六十七賻贈有加望性儉吝而好聚斂身亡之¶
後金帛盈溢以此獲譏四子奕洪整楙¶
¶
<pb:KR2d0013_WYG_080-18a>¶
　　議曰司馬氏得政而八達&KR1661;&KR1661;繼起盛於齊之諸田魏¶
方疎絶骨肉日益孤危不及劉氏之季廢興之迹著于¶
是矣初誅曹爽孚以尚書令為司空及誅王凌由司空¶
為太尉既誅毌丘儉廢齊王立髙貴鄉公則以太尉為¶
太傅居懿之位終于魏世坐視師昭之逆而不去武帝¶
簒代以皇叔祖父封為安平王原情定罪則懿之次也¶
其送齊王則悲不自勝弑髙貴則枕屍而哭廢陳留則¶
拜辭隕涕亦猶莽之抱孺子而泣操之將終涕泣而分¶
<pb:KR2d0013_WYG_080-18b>¶
香析履一不及禪代之事以一把淚欺天下萬世也臨¶
終遺令曰有魏貞士自今視之則魏之大姦也又曰不¶
伊不周不夷不恵此正鄉原賊徳之甚者中心藴蓄盡¶
露此語矣¶
¶
　　謹案司馬懿諸傳於其征伐事蹟多削而不載¶
蓋事蹟已分見於他傳及晉書本紀此特著其¶
簒代之迹而已司馬孚傳削其奏議等文意亦¶
猶此也¶
¶
<pb:KR2d0013_WYG_080-19a>¶
　　欽定四庫全書¶
¶
　　續後漢書卷七十五下　　　元　郝經　撰¶
¶
　　列傳第七十二下¶
¶
　　簒臣¶
¶
　　王沈　賈充(韓夀　夀子謐)　鄭冲　王祥(弟覧)¶
¶
　　何曽(子邵)　石苞(子崇)　陳騫　荀顗　裴秀¶
¶
　　荀朂(馮紞)¶
¶
　　王沈字處道司空昶之兄子也祖柔漢匈奴中郎將父¶
<pb:KR2d0013_WYG_080-19b>¶
機東郡太守沈少孤養於昶事繼母寡嫂以孝敬稱好¶
學善屬文大將軍曹爽辟為掾累遷中書黄門侍郎及¶
爽誅以故吏免後起為治書侍御史轉祕書監正元中¶
遷散騎常侍侍中典著作及髦將攻司馬昭告沈及王¶
業沈業馳白昭遂弑髦而立曹奐以功封安平侯邑二¶
千户尋遷尚書出監豫州諸軍事奮武將軍豫州刺史¶
遷征虜將軍持節都督江北諸軍事五等初建封博陵侯¶
侵漢之役吳人大出救漢振蕩邊境沈鎮禦有方卒皆¶
<pb:KR2d0013_WYG_080-20a>¶
無虞轉鎮南將軍武帝立拜御史大夫守尚書令加給¶
事中沈以才望顯名當世是以簒代之事羊祜荀朂裴¶
秀賈充等皆諮謀於沈以佐命勲轉驃騎將軍録尚書¶
事加散騎常侍統督城外諸軍事封博陵郡公時荀顗¶
為司空鄭沖為太傅王祥為太保何曽為太尉石苞為¶
大司馬賈充為車騎將軍陳騫為大將軍同時並拜皆¶
封郡公號曰八公泰始二年卒諡曰元沈素清儉不營¶
産業使所領兵作屋五十閒而已子浚嗣¶
¶
<pb:KR2d0013_WYG_080-20b>¶
　　賈充字公閭豫州刺史逵之子也逵晚生充言後當有¶
充閭之慶故以為名字焉充少孤居喪以孝聞襲父爵¶
為侯拜尚書郎典定科令累遷黄門侍郎汲郡典農中¶
郎將參大將軍軍事從司馬師討毌丘儉文欽於樂嘉¶
師疾篤還許昌召充監諸軍事後為司馬昭大將軍司¶
馬轉右長史諸葛誕舉兵充進計曰楚兵輕而銳若深¶
溝髙壘以敝之可不戰而克也昭從之誕平昭先歸雒¶
陽留充統後事進爵宣鄉侯遷廷尉轉中䕶軍曹髦之¶
<pb:KR2d0013_WYG_080-21a>¶
討昭也王沈王業奔告於昭昭為之備髦率僮僕數百¶
鼓譟而出昭弟屯騎校尉伷入遇髦于東止車門左右¶
呵之伷衆奔散充遂率衆逆髦戰於南闕下髦自用劒¶
衆欲退太子舍人成濟謂充曰事急矣當云何充曰司¶
馬公畜養汝等正為今日今日之事無所問也濟即前¶
抽戈刺髦刃出於背殞于車下曹奐立進封安陽鄉侯¶
増邑千二百户統督城外諸軍加散騎常侍鍾㑹反於¶
蜀昭假充節以本官都督關中隴右諸軍事西據漢中¶
<pb:KR2d0013_WYG_080-21b>¶
未至而㑹誅時軍國多事充與裴秀王沈荀朂同受腹¶
心之任昭又命充定法律假金章賜甲第一區五等建¶
封臨沂侯為晉元勲深見寵異禄賜優於百官初昭以¶
兄師恢賛王業欲傳位於舞陽侯攸充稱武帝寛仁且¶
又嫡長宜主社稷及昭寢疾武帝請後事昭曰知汝者¶
賈公閭也武帝襲王位拜充晉國衛將軍儀同三司給¶
事中改封臨潁侯及簒代以充開建大命遷車騎將軍¶
散騎常侍尚書僕射更封魯郡公母栁氏為魯國太夫¶
<pb:KR2d0013_WYG_080-22a>¶
人初栁氏知古今重節義竟不知成濟事出於充每罵¶
濟為逆賊左右無不竊笑賜充子弟一人關内侯後代¶
裴秀為尚書令常侍車騎將軍如故尋改常侍為侍中¶
以母憂去職上表欲立勲邊境帝不許又以充女為齊¶
王妃使持節都督秦涼二州諸軍事侍中車騎將軍如¶
故假羽葆皷吹給第一駙馬朝賢欲進忠規者皆幸充¶
去而荀朂為充畫䇿以女為太子妃㑹京師大雪平地¶
二尺軍不得發既而太子當婚遂不行朝臣畏充側目¶
<pb:KR2d0013_WYG_080-22b>¶
吳將孫秀降拜為驃騎大將軍帝以充舊臣欲改班使¶
車騎居驃騎之右充固讓尋遷司空侍中尚書令領兵¶
如故㑹帝寢疾充及齊王攸荀朂參侍醫藥帝疾篤朝¶
廷屬意於攸河南尹夏侯和謂充曰卿二女壻親疏等¶
耳然當立徳充不答及帝疾愈聞之乃奪充兵而位遇¶
無替尋轉太尉行太子太保録尚書事咸寧三年日蝕¶
三朝充請遜位不許更以沛國之公丘益其封伐吳之¶
役詔充為使持節假黄鉞大都督統六師給羽葆鼓吹¶
<pb:KR2d0013_WYG_080-23a>¶
緹幢兵萬人騎二千置左右長史司馬從事中郎增參¶
軍騎司馬各十人帳下司馬二十人大車官騎各三十¶
人充慮大勲不捷表陳西有昆夷之患北有幽并之戍¶
天下勞擾年穀不登興軍致討懼非其時又臣老邁非¶
所克堪詔不許吳平軍罷帝遣侍中程咸犒師賜充帛¶
八千匹增邑八千戸分封從孫暢新城亭侯蓋安陽亭¶
侯弟陽里亭侯混從孫關内侯皆増户邑充本無南伐¶
之謀固諫不見用及吳平大慙欲請罪帝聞充當詣闕¶
<pb:KR2d0013_WYG_080-23b>¶
豫幸東堂以待之罷節鉞僚佐仍假鼓吹麾幢充與羣¶
臣上告成之禮請有司具其事帝謙讓不許及疾篤上¶
印綬遜位帝遣侍臣諭旨問疾殿中太醫致湯藥賜牀¶
帳錢帛自皇太子宗室躬省起居太康三年四月卒年¶
六十六無子以外孫韓夀子謐為嗣帝為之慟使使持¶
節太常奉䇿追増太宰加衮冕之服緑綟綬御劒賜東¶
園秘器朝服一具衣一襲大鴻臚䕶喪事假節鉞前後¶
部羽葆鼓吹緹麾大路鑾路輼輬車帳下司馬大車椎¶
<pb:KR2d0013_WYG_080-24a>¶
斧文衣虎賁輕車介士葬禮依霍光及安平獻王故事¶
給塋田一頃謐字長深韓夀子也頗才學既為充嗣與¶
賈后中表専恣權傾人主貴游豪戚浮競之徒輻湊其¶
門累遷散騎常侍後軍將軍以廣城君䘮去職未終起¶
為秘書監掌國史立晉書限斷尋轉侍中領秘書監如¶
故時謐從帝幸宣武觀校獵諷尚書於㑹中召謐受拜¶
誡左右勿使人知於是衆疑其有異志矣賈后之弑楊¶
太后殺太傅楊駿汝南王亮太保衛瓘楚王瑋皆與謐¶
<pb:KR2d0013_WYG_080-24b>¶
謀及謐侍講東宫恃其親貴不為愍懐太子降屈與太¶
子奕棊争道成都王頴在坐叱之曰皇太子國之儲君¶
賈謐何得無禮謐怒言諸賈后出頴為平北將軍鎮鄴¶
初廣城君欲以韓夀女為太子妃太子亦欲昏韓氏以¶
自固夀妻賈午及賈后皆不聽而為太子聘王衍少女¶
太子聞衍長女美而賈后為謐聘之心不能平頗以為¶
言及謐傲縱數為無禮深惡之謐至東宫則舍去入于¶
後庭謐遂蓄憾譖太子於賈后曰太子多蓄私財以給¶
<pb:KR2d0013_WYG_080-25a>¶
小人者賈氏故也若宫車晏駕彼居大位依楊氏故事¶
誅臣等廢后於金墉如反掌爾不如早圖之更立慈順¶
可以自安后深以為然乃詐為有娠納産具取韓夀子¶
慰祖養之欲以代太子遂誣構太子謀逆廢于金墉城¶
尋殺之及趙王倫討賈后以詔召謐於殿前將誅之謐¶
走西鍾下呼曰阿后救我乃就斬之韓夀兄鞏令保弟¶
散騎侍郎預吳王友鑒少弟蔚謐母賈午皆伏誅於是¶
賈郭韓三族無噍𩔖矣¶
¶
<pb:KR2d0013_WYG_080-25b>¶
　　鄭沖字文和滎陽開封人也家貧恬退耽翫經史由是¶
不為州郡辟用及曹丕為太子命沖為文學累遷尚書¶
郎出補陳留太守儒雅無幹局簞食緼袍而以廉稱大¶
將軍爽引為從事中郎轉散騎常侍光䘵勲嘉平三年¶
拜司空及曹髦從沖受尚書與侍中鄭小同俱被優禮¶
轉司徒曹奐立進拜太保位三司之上封夀光侯雖居¶
台輔不預世事從容自保而已及奐遜位使沖奉䇿武¶
帝簒代拜太傅進爵為公司𨽻李憙中丞侯史光奏沖¶
<pb:KR2d0013_WYG_080-26a>¶
及何曽荀顗等各以疾病俱應免官武帝不許沖遂不¶
視事表乞骸骨帝遣使申喻沖固辭上貂蟬印綬詔又¶
不許九年沖又抗表致仕詔以夀光公就第位同保傅¶
在三司之右賜几杖不朝朝有大政皆就諮之又賜安¶
車駟馬第一區錢百萬絹五百匹牀帷簟褥置舍人六¶
人官騎二十人以世子徽為散騎常侍使常優游定省¶
禄賜所供䇿命儀制一如舊典明年卒帝於朝堂發哀¶
追贈太傅諡曰成咸寧初有司奏沖與安平王孚等十¶
<pb:KR2d0013_WYG_080-26b>¶
二人皆存銘太常配食于廟沖無子以從子徽為嗣位¶
至平原内史¶
¶
　　王祥字休徴琅邪臨沂人性至孝早喪其母繼母朱氏¶
不慈數譛之由是失愛於父每使掃除牛下祥愈恭謹¶
父母有疾衣不&KR0281;帶湯藥必親嘗母常欲食生魚時天寒¶
水凍祥解衣將剖氷求之氷忽自&KR0281;雙鯉躍出持以奉¶
母母又思黄雀炙復有黄雀數十飛入其幕鄉里驚以¶
為孝感所致有丹柰結實母命守之每風雨祥輒抱樹¶
<pb:KR2d0013_WYG_080-27a>¶
而泣其篤孝如此漢末遭亂扶母及弟覽避地廬江隠¶
居三十餘年不應州郡辟命母終居喪毁瘁幾不能起¶
徐州刺史吕䖍檄為别駕祥年已六十固辭不受覽勸¶
之為具車牛祥乃應召䖍委以州事于時冦盜充斥祥¶
率勵兵士輒討破之州界清静政化大行州人歌之曰¶
海沂之康實賴王祥邦國不空别駕之功舉秀才除温¶
令累遷大司農曹髦立與定䇿功封關内侯拜光禄勲¶
轉司𨽻校尉從討毌丘儉遷太常封萬歲亭侯髦幸太¶
<pb:KR2d0013_WYG_080-27b>¶
學命祥為三老祥南面几杖以師道自居髦北面乞言¶
祥陳君臣政化之要聞者莫不警厲及髦遇弑祥號哭¶
曰老臣無狀涕淚交流衆有愧色頃之拜司空轉太尉¶
加侍中五等建封睢陵侯邑一千六百戸及武帝為晉¶
王祥與荀覬徃謁覬遂拜而祥獨長揖武帝曰今日方¶
知君見顧之重矣及簒代拜太保進爵為公加置七官¶
之職御史中丞侯史光奏祥年老請免官祥固乞骸骨¶
詔聽以睢陵公就第位同保傅在三司之右禄賜如前¶
<pb:KR2d0013_WYG_080-28a>¶
賜安車駟馬第一區錢百萬絹五百匹牀帳簟褥以舍¶
人六人為睢陵公舍人置官騎二十人以公子騎都尉¶
肇為給事中使常優游定省又以太保髙潔清素家無¶
宅宇權留本府湏所賜第成乃出泰始五年卒諡曰元¶
覽字𤣥通祥弟也母朱遇祥無道覽見祥被捶撻輒¶
涕泣抱持朱以非理使祥覽輒與祥俱又虐使祥妻覽¶
妻亦趨而共之朱密酖祥覽知之徑起取酒祥争而不¶
與朱遽反奪之自後朱賜祥饌覽輒先嘗朱遂止於是¶
<pb:KR2d0013_WYG_080-28b>¶
覽與祥俱以孝友稱累遷宗正卿光禄大夫卒¶
¶
　　何曽字穎考太僕䕫之子也曽少襲爵好學博聞與同¶
郡袁侃齊名曹叡初為平原侯曽為文學及叡立累遷¶
散騎侍郎汲郡典農中郎將給事黄門侍郎散騎常侍¶
出補河内太守徴拜侍中嘉平中為司𨽻校尉撫軍校¶
事尹模慿寵作威姦利盈積曽奏劾之時曹爽専權司¶
馬懿稱疾曽亦謝病爽誅乃起視事曹芳之廢曽謀為¶
多正元中為鎮北將軍都督河北諸軍事假節將之鎮¶
<pb:KR2d0013_WYG_080-29a>¶
又遷征北將軍進封潁昌鄉侯咸熙初拜司徒改封朗¶
陵侯昭為晉王曽與高柔鄭沖俱為三公入見曽獨拜¶
致敬武帝襲王位以曽為晉丞相加侍中與裴秀王沈¶
等勸進簒代拜太尉進爵為公食邑千八百戸泰始初¶
以本官領司徒曽固讓不許進位太傅以年老屢乞遜¶
位詔進太宰侍中公如故朝㑹劒履乗輿上殿如漢相¶
國蕭何田千秋魏太傅鍾繇故事賜錢百萬絹五百匹¶
及八尺牀帳簟褥自副置長史掾屬祭酒及員吏一依¶
<pb:KR2d0013_WYG_080-29b>¶
舊制所給親兵官騎如前主者依次按禮典務使優備¶
後每召見敕以常所飲食服物自隨令二子侍從咸寧¶
四年卒年八十及葬下禮官議諡博士秦秀議曰謹按¶
謚法名與實爽曰繆怙亂肆行曰醜曽之行已與此同¶
宜諡繆醜公帝不從䇿諡曰孝太康末子劭自表改諡¶
曰元劭字敬祖趙王倫簒位以為太宰驕奢簡貴又汰¶
于曽衣服翫好新故巨積食必盡四方珍異一日之供¶
以錢二萬為限雖大官御膳無以加之(謹按晉書永寧元年卒贈司徒¶
<pb:KR2d0013_WYG_080-30a>¶
謚曰康)¶
¶
　　石苞字仲容渤海南皮人也有智度偉儀觀時人為之¶
語曰石仲容姣無雙縣召為吏給農司馬㑹謁者陽翟¶
郭𤣥信求御司馬以苞及鄧艾給之行十餘里𤣥信曰¶
二子後並當至卿相苞曰御𨽻也何卿相乎既而被使¶
到鄴事久未決乃販鐵於鄴市市長沛國趙元儒名知¶
人見苞異之謂苞當至公輔苞見吏部郎許允求為小¶
縣允謂苞曰卿是我輩人當在朝廷何小縣乎稍遷司¶
<pb:KR2d0013_WYG_080-30b>¶
馬師中䕶軍司馬懿聞苞好色薄行以讓師師曰苞雖¶
細行不足而有經國才畧貞廉之士未必能濟世務是¶
以齊桓忘管仲之奢僣而録其九合之謀漢髙捨陳平¶
之汚行而取其六竒之算苞雖未可上儔二子亦今之¶
選也徙鄴典農中郎將歴東萊琅邪太守所在有威恵¶
遷徐州刺史司馬昭之敗於東關苞軍獨全昭指所持¶
節謂苞曰恨不以授卿乃遷奮威將軍假節監青州諸¶
軍事及諸葛誕舉兵淮南苞統青州諸軍督兖州刺史¶
<pb:KR2d0013_WYG_080-31a>¶
州泰(謹案州泰見鄧艾傳與此合晉書作周泰誤)徐州刺史胡質簡鋭卒為¶
㳺軍以備外冦吳遣大將朱異丁奉來援誕苞逆擊破¶
之異等退走夀春平拜鎮東將軍封東光侯假節頃之¶
代王基都督揚州諸軍事苞因入朝當還辭曹髦留語¶
盡日既出白昭曰非常主也數日而有成濟之事後進¶
位征東大將軍遷驃騎將軍昭卒賈充荀朂議𦵏禮未¶
定苞來奔喪慟哭曰基業如此而以人臣終乎葬禮乃¶
定遂與陳騫諷曹奐遜位武帝簒代遷大司馬進封樂¶
<pb:KR2d0013_WYG_080-31b>¶
陵郡公加侍中羽葆鼓吹泰始八年卒詔葬禮皆如魏¶
司空陳泰故事車駕臨送於東掖門外䇿諡曰武苞六¶
子越喬統浚儁崇以統為嗣歴射聲校尉大鴻臚崇有¶
才望累遷衛尉與潘岳等謟事賈謐窮極侈靡趙王倫¶
簒逆為孫秀所殺¶
¶
　　陳騫字休淵司徒矯之子也(謹案晉書矯本廣陵劉氏為外祖陳氏所養因而改¶
焉)沈厚有智謀起家尚書郎遷中山安平太守徴為相¶
國司馬長史御史中丞遷尚書封安國亭侯漢兵出隴¶
<pb:KR2d0013_WYG_080-32a>¶
右以尚書持節行征蜀將軍諸葛誕起兵復以尚書行¶
安東將軍夀春平拜使持節都督淮北諸軍事安東將¶
軍進爵廣陵侯轉都督豫州諸軍事豫州刺史持節將¶
軍如故又轉都督江南諸軍事徙都督荆州諸軍事征¶
南大將軍封郯侯武帝簒代以佐命勲進車騎將軍封¶
高平郡公遷侍中大將軍出為都督揚州諸軍事餘如¶
故假黄鉞攻拔吳枳里城破涂中屯戍賜騫兄子悝爵¶
關中侯咸寧初遷太尉轉大司馬與賈充石苞裴秀等¶
<pb:KR2d0013_WYG_080-32b>¶
俱為心膂而騫智度過之充等亦自以為不及咸寧三¶
年求入朝因乞骸骨賜衮冕之服詔聽留京師以前太¶
尉府為大司馬府給乗輿輦出入殿中如漢蕭何故事¶
騫累稱疾辭位許之位同保傅在三司之上賜以几杖¶
不朝安車駟馬以髙平公還第帝以其勲舊耆老禮之¶
甚重又以騫有疾聽乗輿上殿元康二年卒年八十一¶
加以衮斂贈太傅諡曰武及葬帝於大司馬門臨喪望¶
柩流涕禮依大司馬石苞故事子輿嗣¶
¶
<pb:KR2d0013_WYG_080-33a>¶
　　荀顗字景倩尚書令彧之第六子也性至孝總角知名¶
博學洽聞理思周密以父勲除中郎司馬懿輔政見顗¶
竒之曰荀令君之子也擢拜散騎侍郎累遷侍中拜騎¶
都尉賜爵關内侯時曹爽専權何晏等欲害太常傅嘏¶
顗營救得免及曹髦立顗言於司馬師曰今上踐阼權¶
道非常宜速遣使宣慰四方且察外志毌丘儉文欽果¶
不服舉兵顗預討儉等有功進爵萬歲亭侯邑四百户¶
司馬昭輔政遷尚書昭征諸葛誕留顗鎮守顗甥陳泰¶
<pb:KR2d0013_WYG_080-33b>¶
卒顗代泰為僕射領吏部顗承泰後綜核名實風俗澄¶
正咸熙中遷司空進爵鄉侯以母憂去職昭奏宜依漢¶
太傅胡廣喪母故事給司空吉凶導從漢亡復建五等¶
命顗定禮儀顗上請羊祜任愷庾峻應貞孔顥共刪改¶
舊文撰定晉禮咸熙初封臨淮侯武帝簒代進爵為公¶
食邑一千八百户遷司徒尋加侍中遷太尉都督城外¶
牙門諸軍事置司馬親兵百人頃之又以顗行太子太¶
傅侍中太尉如故泰始十年卒帝為舉哀皇太子臨喪¶
<pb:KR2d0013_WYG_080-34a>¶
二宫賻贈禮秩有加顗明三禮知朝廷大儀而無質直¶
之操惟阿意茍合於荀朂賈充之間初皇太子將納妃¶
顗上言賈充女姿徳淑茂可以參選以此獲譏於世顗¶
無子以從孫徽嗣¶
¶
　　裴秀字秀彦尚書令潛之子也八歲能屬文及長兼綜¶
學藝時人為之語曰後進領袖有裴秀度遼將軍毌丘¶
儉薦秀於大將軍曹爽爽乃辟為掾襲父爵清陽亭侯¶
遷黄門侍郎爽誅以故吏免頃之為廷尉正歴司馬昭¶
<pb:KR2d0013_WYG_080-34b>¶
安東及衛將軍司馬遷散騎常侍討諸葛誕秀與尚書¶
僕射陳泰黄門侍郎鍾㑹以行臺預參謀畧誕平轉尚¶
書進封魯陽鄉侯增邑千户曺奐立以豫議定䇿進爵縣¶
侯増邑七百戸遷尚書僕射咸熙初釐革制度荀顗定¶
禮儀賈充正法律而秀改官制焉五等建封秀濟川侯¶
初昭未定嗣而屬意舞陽侯攸武帝懼不得立問秀曰¶
人有相否因以竒表示之秀言於昭曰中撫軍人望既¶
茂天表如此固非人臣之相也由是世子乃定武帝即¶
<pb:KR2d0013_WYG_080-35a>¶
王位拜尚書令右光禄大夫與御史大夫王沈衛將軍¶
賈充俱開府加給事中及簒代登遜之際總握幾要儀¶
制典則皆所裁定加左光禄大夫封鉅鹿郡公邑三千¶
户拜司空以職在地官以禹貢山川地名從來久逺多¶
有變易從世說者或彊牽引漸以闇昧於是甄擿舊文¶
疑者則闕古有名而今無者皆隨事註列作禹貢地域¶
圖十八篇奏之藏於祕府服寒食散當飲熱酒而飲冷¶
酒泰始七年卒年四十八詔諡曰元二子濬頠濬嗣位¶
<pb:KR2d0013_WYG_080-35b>¶
至散騎常侍早卒濬庶子憬不慧别封髙陽亭侯以弟¶
頠嗣¶
¶
　　荀朂字公曽漢司空爽曽孫也年十餘歲能屬文從外¶
祖太傅鍾繇曰此兒當及其曽祖既長博學練達政理¶
辟大將軍曹爽掾遷中書通事郎爽誅門生故吏無敢¶
往者朂獨臨赴出為安陽令有遺愛縣為立祠轉驃騎¶
從事中郎遷廷尉正參司馬昭大將軍軍事爵關内侯¶
轉從事中郎領記室曹髦討昭大將軍掾孫佑守閶闔¶
<pb:KR2d0013_WYG_080-36a>¶
門昭弟安陽侯幹聞變欲入佑拒之幹還白昭欲族誅¶
佑朂諫曰孫佑不納安陽誠宜深責然事有逆順不可¶
以喜怒為輕重今成倅刑止其身佑乃族誅恐貽私議¶
乃免佑為庶人與裴秀羊祜共管機密昭為晉王以朂¶
為侍中封安陽子邑千户武帝簒代朂謀居多封濟北¶
郡公朂以羊祜讓乃固辭為侯拜中書監加侍中領著¶
作與賈充共定律令俄領祕書監與中書令張華依劉¶
向别録整理記籍又立書博士置弟子敎習以鍾胡為¶
<pb:KR2d0013_WYG_080-36b>¶
法王濬表請伐吳朂與賈充固諫帝不從而吳果滅以¶
專典詔命功封子一人為亭侯邑一千戸賜絹千匹又¶
封孫顯為潁陽亭侯太康中以朂為光禄大夫儀同三¶
司開府辟召守中書監侍中侯如故久之以朂守尚書¶
令朂久在中書專管機事及失之甚惘悵或有賀之者¶
朂曰奪我鳯凰池諸君何賀我耶居職月餘以母喪上¶
還印綬帝不許遣常侍周恢喻旨朂乃視事朂久管機¶
密有才思探得人主微旨不犯顔忤争故得始終全其¶
<pb:KR2d0013_WYG_080-37a>¶
寵禄太康十年卒詔贈司徒諡曰成朂十子其達者輯¶
藩組輯嗣官至衛尉卒諡曰簡子畯嗣卒諡曰烈無適¶
子以弟息識為嗣馮紞字少胄安平人博涉經史機悟¶
詭譎仕為魏郡太守累遷越騎校尉以便佞得幸武帝¶
遷左衛將軍寵愛日隆與荀朂朋附賈充納賈妃出齊¶
王攸皆其謀也疾張華如讎華之都督幽州至鎮撫循¶
夷夏譽望益振帝復欲徵之紞侍帝從容語及鍾㑹紞¶
曰㑹之反頗由太祖帝變色曰卿是何言耶紞免冠謝¶
<pb:KR2d0013_WYG_080-37b>¶
曰臣聞善馭者必知六轡緩急之宜故孔子以仲由兼¶
人而退之冉求退弱而進之漢髙祖尊寵五王而夷滅¶
光武抑損諸將而克終非上有仁暴之殊下有愚智之¶
異也蓋抑揚與奪使之然爾鍾㑹才智有限而太祖誇¶
奬無極居以重勢委以大兵使㑹自謂算無遺䇿功在¶
不賞遂構㓙逆爾向令太祖録其小能節以大禮抑之¶
以威權納之以&KR0100;則則亂心無由生矣帝曰然紞稽首¶
曰陛下既然臣之言宜思堅氷之漸勿使如㑹之徒復¶
<pb:KR2d0013_WYG_080-38a>¶
致傾覆帝曰當今豈復有如㑹者邪紞因屏左右而言¶
曰陛下謀畫之臣著大功於天下據方鎮總戎馬者皆¶
在陛下聖慮矣帝黙然由是止不徵華時謂紞之讒賊¶
楚費晉五不是過矣太康七年疾篤詔以為散騎常侍¶
卒帝甚惜之¶
¶
　　議曰王沈賈充皆世饗魏禄朋扇簒竊親為弑逆首倡¶
禪代校諸逆黨師昭之次也鄭沖王祥經明行修徳有¶
餘而節不足與何曽石苞等皆以魏大臣為晉上公號¶
<pb:KR2d0013_WYG_080-38b>¶
八公改代易姓而居位自如謂不與簒得乎充諸人其¶
始皆以至孝稱終則或諡之為孝至於何曽之責阮籍¶
欲投之四裔儼然以大孝自處夫孝始於事親終於事¶
君故以孝事君則忠率理不越守死善道全徳踐形乃¶
可謂孝故舜烝烝乂不格姦明於庶物察於人倫曽子¶
省身守約易簀正終啓手啓足全而歸之乃為至孝彼¶
方屑屑於飲食起居之間輒敢黨賊簒弑自陷大逆如¶
充成濟之事竟欺其母不使之知忍聞逆賊之罵又焉¶
<pb:KR2d0013_WYG_080-39a>¶
得為孝乎荀朂馮紞諂附于充夤縁勢位沽衒小慧協¶
圖大姦立賈后出齊王深樹禍本宋邵雍有言晉室之¶
禍不在於石勒長嘯上東門時在荀朂夕陽亭之一語¶
嗚呼既亡魏又亡晉復亡中國既覆賈氏又覆荀氏小¶
人患失一至此哉¶
¶
　　贊曰以盜為常公行攘簒魏遽為晉王路多難禪陵未¶
揜鄴臺已荒區區偷兒靦面髙光¶
¶
<pb:KR2d0013_WYG_080-39b>¶
¶
¶
¶
¶
¶
¶
¶
¶
¶
